Ma la Storia lasciò l'  uomo
al numero 1981
e l'  uomo come congelato
non intravedeva il suo destino.
Non era il capolinea
qualcosa doveva accadere
lo suggeriva una fede spontanea
che non era ancora il tempo di morire.

Il vecchio saggio
e il bimbo appena nato
guardavano la notte
dove il caso è in agguato.

E la notte
lasciava intravedere la notte
col trucco metafisico e scioccante
che l'  è proprio
le cose che riuscivano a stupire
il bimbo e il vecchio.
Come ad esempio su di un cielo eterno
un grattacielo illuminato di pistacchio.

Il vecchio saggio
e il bimbo tra le braccia della mamma
di fronte a quella strana meraviglia
rinnovarono il dilemma
se quelle cose colorate e straordinarie
sarebbero col tempo diventate
se a Dio fosse piaciuto
necessarie.

Ma di una cosa siamo certi
che i loro occhi vedevano
non so se con fiducia o senza scampo
quell'  enorme assurdità che è il tempo.

Signore Iddio, non so se faccia bene o faccia male
assistere ogni tanto al tuo definitivo e ricorrente funerale.

Questa volta c' era poca gente,
troppo poca gente
di cardinali e papi non se ne son visti
del resto i tuoi ministri
sono troppo effettuali
a noi piaceva immaginarli un po' più metafisici e mentali
a noi che siamo i più ultimi fedeli
ma a scanso di fraintesi non faccio il polemista per mestiere
cerco solo di capire
di capire come fa la gente a vivere contenta
senza la forza vitale di una spinta
di capire come fa la gente che vive
senza correr dietro a niente.

È vero sono un po' anarcoide e pieno di livore
ma in questo mondo troppo sazio di analisi brillanti e di torpore
ci sarà pure un po' di spazio per chi si vuole sputtanare
perché piuttosto che giocare con le più acute e raffinate astuzie del cervello
è meglio ricoprirsi di merda fino al collo
e tirar fuori la rabbia spudorata di chi è stupido ma crede
e urla il suo bisogno disperato di una fede.

Perché Dio c' è ancora
Dio c' è ancora, io insisto
Dio c' è ancora, altrimenti non esisto.

È un Dio inconsueto, che non ha niente di assoluto
è un Dio che non conosce il bene e il male
figuriamoci il sociale
è un Dio severo che con magica ironia
ci diede insieme il falso e il vero
è un Dio inventato, senza altari né vangeli
ma è l'  unica mia spinta in questo mondo di infedeli.

Signore Iddio, non so se faccia bene o faccia male
assistere ogni tanto al tuo definitivo e ricorrente funerale.

c' era poca gente appunto
troppo poca gente
e rimpiangevo le piccole sapienze
che ogni trapasso lascia
e poi non resta niente.
E mi veniva il mente quando si credeva come dei bambini
e insieme a tre ragazzi finiti male si livellava destini.
Ma come fate ora a vivere e a morire
senza qualcosa da inseguire
ma come fate a viver tra la gente
con l'  anima neutrale e indifferente.

È vero, si perde un po' il pudore a riparlare di morale
però mi fa un po' schifo saltellare dal fanatismo più feroce
all'  abbandono più totale
e praticare nei salotti la tecnica furbastra
di fare a gara chi è più a destra.

Confronto a questi ironici infedeli senza il minimo spessore
è molto meglio la mancanza più assoluta di pudore
confronto allo snobismo dei guardoni distaccati e intelligenti
è molto meglio persino la retorica dei vecchi sentimenti
è molto meglio l'  urlo disperato di un coglione
che muore e che ha bisogno di una nuova religione.

Perché Dio c' è ancora,
Dio c' è ancora, io insisto
Dio c' è ancora, altrimenti io non esisto.

È un Dio incostante
che non ha mai fermato niente
è un Dio che si rincorre senza scampo
è l'  immagine del tempo.
È un Dio un po' strano che ci insegna la follia
di ribaltare sempre il piano
è un Dio ancestrale che è l'  essenza del pensiero
la forza naturale che mi spinge verso il vero.

Signore Iddio, non so s'è irriverente o s'è normale
dover ricominciare dal tuo definitivo e ricorrente funerale.
A mezzogiorno suona la sirena
e lei come ogni giorno è lì che aspetta lui.
Tra qualche attimo son tutti fuori già,
tre quarti d' ora e si riprenderà.
Suona una radio lì vicino,
qualcuno chiama un ragazzino
la strada è vuota, c' è un po' di sole
tutto si ferma per un po'

"Sei qui da molto?"
"No, sono appena arrivata."
"Sei così bella."
"Ma dai! Sono così conciata!"
"Cos'hai portato?"
"Cos'ho portato non si sa!
"Hai proprio fame, vieni mettiamoci più in là."

A mezzogiorno suona la sirena
e lei come ogni giorno siede accanto a lui.
Lui la accarezza e poi la stringe forte a sé
apre la borsa e guarda cosa c' è.
Insieme mangiano sul prato
quello che lei gli ha preparato.
Poco lontano un aeroplano
lascia una striscia e se ne va

"Come mi piaci, sai cosa mi viene in mente"
"Ma dai stai buono, non vedi che c' è gente?"
"Ma non capisci che se ne infischiano di noi."
"Ti aspetto a casa, ma torna subito se puoi."

Ancora un attimo, un bacio e se ne andrà
e la sirena ancora suonerà.
Alcuni giocano a pallone
mangiando l'  ultimo boccone.
Sul prato verde qualche giornale
che ora il vento muove un po'.
(Interno - tardo pomeriggio)
Che caldo! Mai sentito un caldo così soffocante. Strano, sembrava inverno fino a ieri E ora, alle sette di sera, non si respira. Proviamo sul balcone. 
Guarda che roba: si trasforma la città ai primi caldi. E anche più silenziosa, bella compatta una caldaia. Sembra che fumi. Meglio chiudere le persiane e stare fermi. 
È finita. Questa volta è proprio finita. Lei ha deciso di andarsene. Non la rivedrò più. Benissimo! 
Tre anni, un amore folle forse più lei di me. Era così innamorata E io, devo dire, negli ultimi tempi non ne avevo neanche un gran bisogno. Non gliel'  ho mai detto per non farla soffrire. Ecco: mi ha lasciato lei. E brava Cristina, ha fatto bene. 
Che caldo! Certo che anche lei lasciarmi con questo caldo In genere preferisco che mi lascino d' inverno. Comunque è un bene che lo facciano loro. Io non lascio mai per principio; anzi, per vigliaccheria. Ci ho paura. Le donne possono fare di tutto. Una volta ho detto a una: "Ti lascio." PUM! Svenuta. Tutta la gente intorno: "È lui, è lui assassino!" Aceto, sali Rinviene. "Andiamo a casa, amore per carità, come non detto." Non sono contente le donne quando non le ami più. Da allora io zitto. E lei: "Ma tu non mi ami?!" "Sì che ti amo, per dio!" 
Tutte così le donne, tutte uguali. Cristina, no. Non sviene. S'ammazza. Cioè, si ammazzava voglio dire non ora ora torna dal marito, tranquilla. È la prima volta che mi lasciano per il marito. E la sensazione non è bella. Che ci farà col marito?! Che caldo! 
E pensare che voleva fare un figlio con me. E io no. Anzi, avevo il terrore di rifare un' altra famiglia. 
Ecco cosa ci avevo con Cristina: un' attrazione fisica fortissima, mai provata. Bastava che ci si sfiorasse, e io TUM! subito. Che riflessi! Ma l'  amavo davvero non è che non l'  amassi. Non avevo voglia di fare progetti e basta. È per questo che mi ha lasciato Questo voleva Cristina. Cristo, che caldo! 
Me lo poteva anche dire subito: o il figlio o niente. Ma possibile che tutte vogliano un figlio da me! E chi sono? Un toro?! 
È vero, è vero, la colpa è mia, lo so E non mi prendo responsabilità bene! Sono egoista bene! Vivo al momento bene! Ho paura di invischiarmi bene! Sì, sì, lo so Vigliaccheria, vigliaccheria. Ma santo Dio, si scopava così bene che c' entrano i figli?! 
Lei aveva una gonna chiara e camminava un po' avanti a me sulla pensilina che porta ai treni. È lì che mi ha detto che era finita, poco prima di partire. Non era né allegra né felice. Le stazioni sono il posto ideale per certe malinconie. Non volevo che finisse così. Ma tutte le parole che ho trovato per fermarla non avevano risonanza. Subito dopo camminava già verso il suo scompartimento. Avrei dovuto richiamarla. Lei se ne andava per sempre. La pensilina si era riempita improvvisamente di silenzio. A trenta metri di distanza la mia donna, una figurina lontana e sola, sembrava che radunasse lentamente tutte le ombre della sera attorno alla sua gonna. Ti resta solo un nodo alla gola. Addio Cristina! 
Bello quest'addio alla stazione. Poetico Tutto intriso di malinconia, di dolore. Ogni tanto ci si lascia prendere da qualcosa che assomiglia a un sentimento vero. No, perché è bene saperlo se uno soffre o no. Dunque: tre mesi fa stavo per lasciarla io per l'  australiana. E lei: un dolore! Il Leopardi, sembrava Esagerata! 
Ora è lei che mi lascia. E diciamo la verità: un po' mi dispiace. Sì, un po'. Non si deve rischiare di ingigantire. È un dolorino. Un piccolo fastidio un dolorino. Ecco, è questa pulizia del sentimento che è importante. Certo che se l'  avessi lasciata io ai tempi dell'  australiana 
(un po' risentito) No, il fatto e che mi lascia così improvvisamente dopo tre anni alla stazione due parole: addio. Non è possibile che non mi pensi. Perché non mi chiama Ma sì, cosa ci vuole una telefonata! Lo sa che per me sarebbe tutto in questo momento. Che scemo! Non ci sono mica i telefoni in treno. Ma, chi lo sa un miracolo. È così che si diventa cattolici! Eppure sono sicuro che se lei volesse certo si potrebbe fermare a Genova cambiare treno, tornare indietro telefonare, scrivere si possono fare dei telegrammi bellissimi da Genova  Noleggiare cavalli, aeroplani, biciclette Raggiungermi Vederla arrivare qui col cuore in gola Ecco cosa mi ci vuole Per amore si fa questo e altro. Io lo farei. Io, quando voglio bene, mi arrampico sui vetri faccio di tutto Sì, perché a Genova ci vado a piedi, io! 
Sto esagerando. È una storia finita e basta. Non è la prima. E poi non è mica una tragedia. Dopo un po' passa. Non è mica morto nessuno Lei mi lascia e io mi ammazzo. Mi butto. Mi butto dalla finestra, va bene? No, uno magari pensa: la riconquisto. Non si rimonta mai. Fai un sacco di discorsi, belli anche, di quelli che fanno colpo. Quale colpo?! Una volta facevano colpo. Ma cosa parlo a fare, cretino! Con questa faccia da perdente Un pugno ci vorrebbe: PUM! invece di inciampare sulle parole, un fiume di parole che quella poi va a casa e dice: "Ma che ha detto?! Niente!" PUM! Invece, quello sì che se lo porta a casa. Tanto non si rimonta. Hai voglia di averci ragione. Non si rimonta mai con le parole. Col suicidio ecco, col suicidio si rimonta: tie'! beccati questa. Così impari. Non lo sapevi tu chi ero io. Ecco, ora lo sai: un cadavere. Ma guarda se questa mi doveva ridurre così! Non si sta mai tranquilli. Avevo appena finito di pagare la casa. Mi lascia E poi chi è quel deficiente che dice che è un dolorino?! Ma quale dolorino Soffro come una bestia. Ma lei lo saprà cos'è il mio dolore? No, perché magari non lo sa. Allora: tie'! Perché il mio è più grosso del tuo. Io ti butto addosso tanto di quel dolore che il Leopardi diventa un allegrone. Glielo ridicolizzo il poeta! Ma poi chi se ne frega dei poeti No! Torna dal marito, lei E magari fanno anche l'  amore, questi viziosi con quel suo corpo da mamma, da animale. Via, via! Basta! È finita! È finita! Che cosa vuoi che me ne importi di quella schifosa che va a letto anche con suo marito! Aria ho bisogno di aria. (va alla finestr 
Come sono strani i cortili dei condomini un misto di prigione e di giardini pubblici con quei fiori che si arrampicano sui muri scalcinati. Era una sera come questa che aveva rubato delle rose, Cristina e saliva le scale. Cristina! Non importa passerà. Dovrà pur sciogliersi questo nodo alla gola! Sì, mi calmo mi calmo. 
La stanza si è immersa nel silenzio e nel buio. II soffitto mi pesa addosso, trasudante, compatto. Completamente nudo mi muovo appena sotto il lenzuolo bianco, sottilissimo. Lo stringo con i denti, con le labbra. Poi lo sposto, lo sollevo in aria si gonfia, ricade adagio Un brivido Cristina, sto male, sto tremando, ho la febbre e sudo, e sudo, e sudo e invoco e deliro. E ancora una volta sudo dalla testa ai piedi. Mi passo una mano sui corpo, caldo, caldissimo, bagnato sulle cosce, sulla pancia, e poi Cristina, Cristina, Cristina! l' immagine si fa più pressante, corporea. Anche lei e tutta sudata, sudatissima. Le sue mani sul mio corpo sì, le sento: allucinazione, ricordo, dolore, stordimento, stanchezza, eccitazione, forse ma in delirio. Ora mi giro e strofino il mio corpo contro il letto. Forse sussurro anche qualcosa Ma certo, e un attimo: lacrime, calore, saliva, frasi, membra, rimpianti, globuli, liquefazione, tutto tutto si riversa sui lenzuolo. 
Addio Cristina.
(Interno – sera - l' attore è seduto sul divano davanti alla televisione) 
Ah, "Gli uccelli" Bene, lo rivedo volentieri. Me lo ricordo poco. Speriamo che Paolino non si svegli. La tengo un po' bassa.
Però bravo, Hitchcock Hai visto? Escono dal negozio e ti fa vedere il cielo con tutti quegli uccelli così, come se non c' entrasse nulla. E tu dici: (godendo) Ahi, ahi, qui succede qualcosa. Mascalzone. Ti potrebbe tenere qui delle ore, e poi non succede nulla. Sì, io lo so che poi succede l' ho già visto!
Lei è andata a teatro, Paolino dorme, e io mi vedo Hitchcock.
(porge l'  orecchio verso la camer Dorme. Non fa altro: mangia e dorme. Non comunica molto. A sette mesi non si può pretendere. La notte invece comunica: la notte gli piace la compagnia della mamma, mi è sembrato di capire anche perché dicono che io non sono bravo. E io, per carità, se non vogliono che me ne occupi Speriamo che stasera sia buono. Anzi, fammi dare un' occhiata.
(esce di scena e rientra quasi subito) Perfetto! No, dico, com'è messo. Fermo, tranquillo, a pancia in giù: come da indicazioni.
(guarda la televisione) Ah, ecco: lei è in barca che va verso la casa di lui. Peccato, mi sono perso la scena dell'  uccello che le sfiora la testa. No, no, è adesso. Ecco, il grido del gabbiano, il primo piano di lei, ed eccolo che scende in picchiata: FRRR! Che paura! Be', mica tanto, però. Al cinema mi pareva più un colpo. Sarà lo schermo piccolo, oppure è che uno a casa va e viene, ci ha altro da pensare. (dà un' occhiata verso la camer Dicono che mi assomiglia. Un classico. Bruttino è bruttino. d' altronde i bambini piccoli, si sa Guai a dirlo a lei. Lei se lo prende, se lo sbaciucchia, se lo gode cioè, proprio come come un fatto fisico. Come è cambiata. Non era mica così. Tutte le mamme sì, sono tutte in trance. Non pensano mica. 
È come se lo sapessero prima, cosa devono fare. È come se l'  avessero sempre saputo. 
Ci hanno degli occhi strani Guarda mia moglie: un animale stordito, stordito e felice. Gira per la casa, tranquilla, come ispirata, mi cammina sopra i piedi, tanto io che ci sto a fare Secondo me non mi vede nemmeno. Sarà la maternità. La maternità Dev'essere una roba grossa. Non lo saprò mai. Il padre il padre è diverso, almeno io Cioè, certamente quando è più grande sì. Ma ora Non mi vengano a dire che si sente qualcosa di (come dire: grande) Per ora io faccio quasi fatica a capire che è mio figlio. No, veramente ci sono anche quei padri che gli piacciono già così piccoli E il latte, l'  odorino e li puliscono, li lavano la cacca, gli piace anche la cacca. 
No, a me la cacca non mi piace, mi fa un po' schifo No, per carità, uno non ci fa caso, si pulisce, però non godo ecco, non godo.
(avverte nell'  altra stanza il bambino che si lament Eccolo che si sveglia. Serve aiuto? Arrivo, arrivo sono qui apposta. (esce di scen
(si sente la sua voce) Che succede? Ah, il ciuccio. Dov'è finito il ciuccio? Eccolo qui. Tutto a posto.
(rientra in scen In fondo non è mica tanto difficile. Basta infilargli qualcosa in bocca. (guarda la televisione) Ora questa parte qui è un po' noiosa. Lei gli regala i pappagallini "Gli inseparabili" Pappagallini?! Come di là: uno zoo, un lunapark zzz! Moschine, farfalline che girano il festival del Giappone. Non c' è nulla che richiami nonni, zie, e parenti come un neonato. Tutti intorno. E dopo tre giorni: "Ride, ride hai visto che ride!" "Ma va?! fammi vedere" "No, ora non ride più." Quando c' ero io non rideva mai. A meno che certe piccole smorfie scimmiesche non fossero interpretate come segno di grossa ironia. Ora che è più grande è la stessa storia: "Parla, parla! Ha detto mamma! "Ma no! Io ho sentito uà-uà." "Ma tu non vuoi capire." "Come non Voglio, non lo dice Per carità, lo dirà, lo dirà per ora fa uà!"
(guarda la televisione) Un momento: qui è bello, qui è bello me lo ricordo. I gabbiani attaccano i bambini. Lì per lì sembra un gioco, ma poi capiscono, i bambini e gridano: "Mamma, mamma!" Loro sì che dicono 'mamma', mica Paolino. Lui fa uà sono sicuro. Sono gli altri che sono matti. E non solo sono matti, ma ce li ho tutti i giorni qui.
Il padre di mia moglie, il notaio quello non lo vedevo mai, non gli ero neanche simpatico. Arriva Paolino: perde la testa. Gli fa le faccine strane, la bocchina a culo il notaio, capisci? gli parla con una vocina da bambino di dieci anni un po' deficiente perché secondo lui così si capiscono di più. Allora fagli 'uà-uà', almeno sei scemo come lui.
È incredibile come un bambino riesca a creare intorno a sé un' oasi di imbecillità.
Ecco, ricomincia a piangere (esce di scen
(si sente la sua voce) Che c' è che c' è ora?! Non si sta in pace, eh? Il ciuccio ce l'  hai cosa vuoi adesso? Ma perché piangi così? Che succede? Ho capito, ho capito ti prendo in braccio. Ecco, così va bene Buono,buono Sei furbo, eh?! Dormi, dormi così buono
(rientra in scena col bambino in braccio) Meno male, si è calmato. Si dev'essere addormentato. Ha la testina appoggiata sulla mia spalla. Non posso vedere se sta dormendo, ma dal suo respiro mi sembra di sì. Ce l'  ho in braccio male. Non dev'essere comodissimo. d' altronde a questo punto non lo muovo. Per carità! Ssss immobile sì, piano arrivo al divano così mi siedo. Oddio, si è svegliato. Aiuto, sta gridando come un disperato piange, urla, si agita come un matto tossisce, ha le convulsioni. Dio, che faccio?. Si contorce, sferra calci, si dibatte senza sosta. Io non so come tenerlo. Lo giro, lo rigiro, gli do dei colpetti sulla schiena. Si calma un po', ancora un sussulto si calma, sembra che smetta. Poi tutt'a un tratto: un pianto di gola, fortissimo, ripetuto attaccato alla mia spalla come se la mordesse. E piange, piange, piange come se soffrisse in un modo pazzesco. Sento le sue gengive che stringono e la saliva, la saliva che scende ogni nuovo grido. Lo abbraccio a me, forte, forte, come se lo pregassi di smettere. Appoggio la guancia alla sua testa, ai capelli. È sudatissimo, le gote rosse piene di lacrime un calore enorme, emana un calore che non avevo mai sentito. Appoggio il viso alla sua fronte. "Smetti, Paolo smetti, ti prego. Ci sono io. Smetti, sono tuo padre, sono tuo padre!" Niente, sento le sue gote dure, contratte, sento i suoi occhi chiusissimi, come se li stringesse per resistere al dolore. E poi giù lacrime, e lacrime, e grida sempre più forte. Ora ci ho la sua bocca proprio sul viso, la sua bocca spalancata che brucia e preme sulle mie guance. Non ce la faccio più a sentirlo urlare, non deve soffrire, non deve Mi raccomando a Dio, sì, che m'importa "Ma basta, Paolo! Basta! Fallo per basta! ecco, bravo, più piano, sì amore, tossisci, sì, ecco vomita, vomita, vomita!"
Vomita come vomitasse tutto sulla mia spalla tutto questo caldo, tutto questo pianto, tutti questi liquidi tutta questa calma.
"Stiamo meglio, vero? Sì, stiamo meglio."
Lo stringo a me e questa volta è un abbraccio. Come è strano abbracciare un figlio così piccolo. Chissà cosa sente, l'  animale Però mi ha fregato. È la prima volta che provo che poi chissà cos'è Un attimo. (Con molta delicatezza posa il bambino sul divano - si siede - lo guarda un attimo - lo sguardo gli va alla televisione) c' è un gran silenzio, ora. Siamo già alla fine. Loro se ne vanno, pianissimo, ancora pieni di paura. Gli uccelli sono lì, immobili, milioni di uccelli fermissimi, sui fili, sugli alberi, sui tetti tutti in attesa e non fanno niente.
Eh sì. Hitchcock. un finale senza finale.
Al bar Casablanca
seduti all'  aperto
una birra gelata
guardiamo le donne
guardiamo la gente
che va in passeggiata
con aria un po' stanca
camicia slacciata
in mano un maglione
parliamo parliamo di proletariato 
di rivoluzione.

Al bar Casablanca
con una gauloise
la nikon, gli occhiali
e sopra una sedia
i titoli rossi dei nostri giornali
blue jeans scoloriti
la barba sporcata da un po' di gelato
parliamo, parliamo di rivoluzione
di proletariato.

l' importante e che l'  operaio prenda coscienza. Per esempio i comitati unitari di base guarda gli operai di Pavia e di Vigevano non hanno mica permesso che la politica sindacale realizzasse i suoi obiettivi, hanno reagito, hanno preso l'  iniziativa! Non è che noi dobbiamo essere la testa deli operai. Sono loro che devono fare, loro, noi

Al bar Casablanca
seduti all'  aperto
la nikon gli occhiali
e sopra una sedia i titoli rossi
dei nostri giornali
blue jeans scoloriti
la barba sporcata da un po' di gelato
Parliamo, parliamo di rivoluzione, di proletariato
I vetri delle stanze hanno una forma rigida e perfetta
e l'  uomo è fermo alla finestra, l'  uomo aspetta.
Un grattacielo enorme, una mitologia nascente
e l'  uomo guarda in basso dove c' è la strada
e non fa niente.
Adagio, distrattamente, senza angoscia, né stupore
fa qualche passo nel silenzio delle stanze
copiando gelide e automatiche sequenze
senza futuro né passato
probabilmente il tempo si è fermato.

E ancora lui nel semibuio tocca con le mani 
qualche oggetto, poi lo sposta
si direbbe senza farlo apposta
ma forse distrattamente pensa alla sua storia
sembra quasi con sollievo
il suo bilancio è positivo.
Un uomo che nella vita ha sempre usato la ragione
con la certezza di aver fatto tutto bene.
Adesso abbassa le lussuose veneziane
e aspetta il colpo di fucile della fine.

Ma forse commettiamo un grosso errore
quando si pensa che quell'  uomo
aspetta solo di morire.
Quando si pensa al futuro della Storia
come l'  avessimo già visto o lo sapessimo a memoria
quando si pensa a uno sviluppo inarrestabile
e perfetto come fosse Dio
e lo confesso c' ho pensato anch'io
piagnucolando per come aveva già ridotto
quel poco che restava ancora del soggetto.

È vero c' è un momento 
in cui ti pare sia finito il tuo viaggio
hai messo tutto a posto 
senza accorgerti che stai morendo
che sei arrivato al capolinea 
al termine del mondo.

Ma al termine del mondo per fortuna
le strade sono sempre più di una.

È vero abbiam commesso qualche errore
a dir che l'  uomo muore
ma come Diogene, che certo non invidio
quanto si faticava a riconoscer l'  individuo.
Un individuo che obbediva alla sua sorte
ma stranamente non era ancora la sua morte
e dico stranamente per quelli come me 
che hanno creduto troppo a Francoforte.

Ma al termine del mondo per fortuna
le strade sono sempre più di una.

c' è sempre qualcosa che sfugge 
alla ragione del presente
persino l'  esattezza e la potenza del sistema
l'  abbiamo vista come un mito
probabilmente esagerato.

c' è sempre qualcosa che sfugge 
alla ragione del presente
persino quel residuo di individuo
chi lo può dire che d' un tratto
non tiri fuori il suo carattere ancestrale
di stare sempre alla finestra col fucile.

c' è sempre qualcosa che sfugge 
alla ragione del presente
persino lo sfacelo generale
magari è solo un giusto ammonimento
e non la fine irreversibile e totale.

*Ma c' è sicuramente una ragione
se un' idea fa il suo bel giro
nella testa di un coglione.
l' idea era quella troppo elementare
che tutto si potesse livellare.
l' idea era quella troppo razionale
di un mondo senza un diavolo nel cuore.
l' idea era quella di un mondo senza neanche un Dio:
il coglione ero io.*

Ma al termine del mondo per fortuna
le strade sono sempre più di una.

Ma al termine del mondo per fortuna
le strade sono sempre più di una.

Ma prima di ammazzare un uomo ce ne vuole
mettiamoci ogni giorno alla finestra col fucile
e l'  ultimo bagliore che vedremo bene
non sarà certo il colpo di fucile della fine.
[Campanello che suona]
[Gaber]: 
Ecco, è arrivato il Cotinelli. 
"Come va?"
(Saluto cordiale ma un po' anonimo: non mi espongo).

[Ospite]:
(Mi ha chiesto come va  Avrà un significato? Meglio tenersi sulle generali).
"Insomma così. E tu?"

[Gaber]: 
"Sto abbastanza bene, grazie".
(Voglio vedere in base a questa mia affermazione come si comporta lui. Anzi, aggiungo):
"Non mi posso lamentare, io"

[Ospite]:
(Hai visto? Ha messo l'  "io" in fondo. Non è casuale, eh? "Non mi posso lamentare, io". Che potrebbe anche voler dire "E tu, invece?" Bisogna che mi difenda. Risposta gentile ma ambigua nell'  intonazione):
"Sono molto contento, contentissimo!".

[Gaber]: 
(Ahi, mi frega. Però potrebbe anche essere contento, non lo so. Comunque posso sapere di avere questa esperienza di lui che si articola su due punti: quando io ho detto che sto bene, lui ha pensato che io ho detto che io sto bene perché sto bene veramente - chiamiamolo "caso a" - oppure - chiamiamolo "caso b" - lui ha pensato che io sto malino, ma ho detto che sto bene. d' altra parte lui ha detto "sono contentissimo". Devo dirgli qualcosa di stravolgente).
"Anch'io!"
(Sa che non sono così banale. Chissà cosa ci trova sotto, sono convinto che è in difficoltà. Vado a vedere). 

[Ospite]:
(Senza alcun dubbio lui ha già preso in considerazione il caso a e il caso b. Comunque non posso correre il rischio di sopravvalutarlo. In questa ipotesi - che chiameremo per comodità "alfa" - avremo una serie di risposte elementari che per ora non tengo in considerazione. All'  ipotesi più probabilistica di a e b devo aggiungere a2b2  e a3b3 per poter ricavare il valore della x che è la mia rispost.
"ab + a2b2  + a3b3 aperta la parentesi, alfa"

[Gaber]: 
"No, alfa non me lo dovevi dire, eh! La tua soluzione è arbitraria e semplicistica. Casomai x = b che moltiplica a2b2  che moltiplica a3b3 fratto alfa. Vuoi un caffè?"

[Ospite]:
"No! Perché a2+b2, a2+ab+b2 fratto x che procede da a2+b2+x al quadrato, uguale a radice di a2+b2-ab che moltiplica alfa vero? È chiaro". 

l' irreparabile è già accaduto. Non ci resta che dedicarci con rinnovato coraggio alla nostra salvezza personale.

No, adesso non dico che uno non deve più per carità.
Non dico nemmeno che bisogna eliminare il rispetto, l'  educazione, il calore, no!
Casomai rendere tutto meno formale, meno finto. Naturalizzare i rapporti fin dai primi contatti collettivi.

(Campanello)
[voce fuori campo:] I signori insegnanti sono pregati di adeguarsi alle indicazioni etiche e morali suggerite dalla riforma ministeriale che entra in vigore a partire dal presente anno scolastico. (Campanello)

[All'  interno di una aula scolastica:] 
(Schiamazzi)
Buongiorno ragazzi. Anzi ciao!
Sì, sì va bene mi piace, fate pure, parlate, parlate, sì capisco, e sì sì certo
Io sono Alberto, Alberto Vannucchi, il vostro nuovo maestro. Vi accorgerete subito che con me è tutto diverso.
Niente autoritarismo, sono qui per lavorare su richiesta anzi per imparare, sì, per imparare con voi. Tra di noi ci sarà un rapporto di lavoro collettivo e di amicizia.
Scusate se faccio l'  appello, so che sono cose superate ma è per loro, sì, è per loro, non si può fare a meno di una certa prassi. Non si può fare a meno di una certa prassi anche se tutti sappiamo che è una formalità, eh!?
Dunque allora cominciamo eh:
Angeleri Giuseppe.

[Coro di bambini:] Presente!

Tutti Angeleri Giuseppe. Bella questa. No, è geniale, sì, molto spiritosa, sì sì.
No scusate io devo fare l'  appello, non è che ci tenga particolarmente per carità, ma proprio per conoscerci, insomma per sapere chi siamo.
Allora dai, da capo di nuovo. Dunque, allora:
Angeleri Giuseppe.

[Coro di bambini:] Presente!

Uhm, uhm, uhm No, adesso non so cosa fare, sì. Voglio dire ho capito siamo tutti uguali, giusto, giusto, oppure non sappiamo bene chi siamo, meglio, sì sì infatti
No ma adesso cioè l'  appello io per esempio sono Alberto Vannucchi, uno dice: "Alberto Vannucchi". "Presente!", cioè l'  appello è che uno ti chiama e tu: "Presente". È chiaro, dai, dai.
Allora, dunque, da capo, su su ragazzi, dai, dai, dunque:
Angeleri Giuseppe.

[Coro di bambini:] Presente Sono io Angeleri Giuseppe
(Schiamazzi)
no ragazzi, no, no
Silenzio per Dio!!!
Oh. Lo volete capire? Sarò più chiaro. Io sono Alberto Vannucchi, uno dice: "Angeleri Giuseppe" e io: "Presente!", subito no io non sono io
No ragazzi, vi prego, adesso io chiudo il registro, ecco il registro non c' è più, lo metto via. Ecco non siamo neanche più a scuola, non siamo neanche in cla, siam, siam siamo fra amici.
Adesso io vi supplico, vi scongiuro, ditemi chi è Angeleri Giuseppe?

[Coro di bambini:] Sono io Angeleri Giuseppe
(Schiamazzi)
no, no, no
No ragazzi, no!!!
Sono io Angeleri Giuseppe. Sono io, è ora di dirlo. Sono io, prima o poi doveva venir fuori certo.
Sono io Angel Sono io!
Angeleri Giuseppe.
Angeleri Giuseppe.
Angeleri Giuseppe.
Angeleri Giuseppe.

[Coro di bambini:] Angeleri Giuseppe.
Angeleri Giuseppe.
Angeleri Giuseppe.
Angeleri Giuseppe.
Angeleri Giuseppe.
Anni affollati di idiomi, di idioti
di guerrieri e di pazzi, anni di esercizi.
Anni affollati di arroganza e di stucchevole bontà
di tentativi disperati
anni affollati di qualsiasi forma di incapacità.

Anni affollati, per fortuna siete già passati.

Ho fatto indigestione, la mia testa è piena
dall'  Africa all'  America al mio letto
non c' è rimasto niente che non so.

Io sono così pieno da neanche ricordare
il giorno in cui lasciai una donna
o in cui una donna mi lasciò.

Anni affollati, per fortuna siete già passati.

E quanti ne ho mangiati di domani e di destini
e poi gli spazi aperti, le donne solidali
erbe dopo i pasti, l'  orgasmo a tutti i costi.

Con l'  ARCI non si è soli, famiglia meneghina,
gli amici della Francia.
A scuola imparerò a ballare
Mi vien da vomitare.

Anni affollati degli ultimi dieci anni
non riesco più a smaltirvi, c' è troppo poco oblio.

Anni affollati di gente che ha pensato a tutto
senza mai pensare a un Dio
anni di gente informata e noiosa
vi sbiadiranno gli anni che sbiadiscono ogni cosa.

Anni affollati di paure, ricatti, di impossibili guerre
anni affollati di mani sentenziose che maltrattano le chitarre.
Anni affollati di spunti divertenti
che il giorno dopo diventano idiozie
anni di terapie.

Anni affollati, per fortuna siete già passati.

Anni affollati, di disperati, senza dignità
di mendicanti un po' arroganti e senza fisarmonica
di chi rovescia tutto e poi si arrende alla domenica.
La Cina è un po' scaduta,
Chan Ching l'  han condannata
ma forse lo dovevano fare.
Mi vien da vomitare.

Anni affollati degli ultimi dieci anni
non riesco più a smaltirvi, c' è troppo poco oblio.

Anni affollati di gente che ha pensato a tutto
senza mai pensare a un Dio.
Di troppe cose non so cosa farne
per me che avrei bisogno di poche immagini ma eterne.

Anni affollati.
Anni affollati.

Anni affollati, per fortuna siete già passati.
Anni affollati, per fortuna siete già passati.
Attimi 
attimi.

Io che ho poca nostalgia del passato
a volte cedo a quel suo dolce mistero
e da certi amori, dai colori delle foto
si ha l'  idea che abbiamo vissuto davvero.

Io ho avuto tante cose care, ho avuto il senso del dolore
e anche l'  allegria di un uomo che ama
ma se dovessi raccontare la mia vita
ho paura che mi mancherebbe la trama.

Attimi
attimi.

Vivere di attimi, attimi d' amore
piccoli spostamenti del cuore
piccoli spostamenti del cuore
un cuore smemorato, un cuore avaro
che non trattiene propria nulla di duraturo
che cerca disperatamente
la breve gioia di un istante
un cuore che conosce solo l'  euforia.

Attimi 
vivere di attimi
attimi d' amore
piccoli spostamenti del cuore
piccoli spostamenti del cuore.

Un cuore senza ieri, senza domani
e col presente che gli sfugge tra le mani
che piange, ride ama e odia
che prende tutto e poi va via
un cuore che da un' ora all'  altra cambia idea.

Attimi 
attimi
attimi.

Attimi per me che un giorno in un abbraccio innocente
mi sono perso, in un momento ti ho amato
ma quante notti di fatica, che aria pesante
per un folle orgasmo che poi dura un minuto.

E di te mi è rimasto niente di cose solide e importanti
ricordo solamente strani dettagli
far l'  amore con i nostri sentimenti
è come farsi un bel vestito con dei ritagli.

Attimi 
attimi
attimi.
 Io mi chiamo G.
 Io mi chiamo G.
 No, non hai capito, sono io che mi chiamo G.
 No, sei tu che non hai capito, mi chiamo G. anch'io.
 Il mio papà è molto importante.
 Il mio papà no.
 Il mio papà è forte, sano e intelligente.
 Il mio papà è debole, malaticcio e un po' scemo.
 Il mio papà ha tre lauree e parla perfettamente cinque lingue.
 Il mio papà ha fatto la terza elementare e parla in dialetto, ma poco perché tartaglia.
 Io sono figlio unico e vivo in una grande casa con diciotto locali spaziosi.
 Io vivo in una casa piccola, praticamente un locale, però c' ho diciotto fratelli.
 Il mio papà guadagna 31 miliardi al mese che diviso 31 che sono i giorni che ci sono in un mese, fa un miliardo al giorno.
 Il mio papà guadagna 10.000 lire al mese che diviso 31 che sono i giorni che ci sono in un mese fa 10.000 al giorno il primo giorno, poi dopo basta.
 Noi siamo ricchi ma democratici, quando giochiamo a tombola segniamo i numeri coi fagioli.
 Noi invece segniamo i fagioli coi numeri per non perderli.
 Il mio papà è così ricco che cambia ogni anno la macchina, la villa e il motoscafo.
 Il mio papà è così povero che non cambia nemmeno idea.
 Il mio papà un giorno mi ha portato sulla collina e mi ha detto: "Guarda, tutto quello che vedi un giorno sarà tuo!".
 Anche il mio papà un giorno mi ha portato sulla collina e mi ha detto: "Guarda!". Basta.
Triste col suo bicchiere di barbera 
senza l'  amore a un tavolo di un bar 
il suo vicino è in abito da sera 
triste col suo bicchiere di champagne. 
Son passate già quasi tre ore 
Venga, che uniamo i tavoli, signor! 
Voglio cantare e dimenticare 
coi nostri vini il nostro triste amor.
Barbera e champagne, stasera beviam 
per colpa del mio amor, pa ra pa pa 
per colpa del tuo amor, pa ra pa pa. 
Ai nostri dolor insieme brindiam 
col tuo bicchiere di barbera 
col mio bicchiere di champagne.
Com'eran tristi e soli quella sera 
senza le donne a un tavolo di un bar 
Longo, Fanfani, Moro, e giù barbera 
Gianni Rivera, Mao, e giù champagne. 
Guardi, stia attento, lei mi sta offendendo! 
Uhelà, come ti scaldi, ma va' là 
vieni, balliamo insieme questo tango
balliamo insieme per dimenticar.
Barbera e champagne, stasera beviam 
per colpa del mio amor, pa ra pa pa 
per colpa del tuo amor, pa ra pa pa. 
Ai nostri dolor insieme brindiam 

col tuo bicchiere di barbera 
col mio bicchiere di champagne.
Colpa di quel barista che è un cretino 
ci hanno cacciato fuori anche dal bar 
guarda, non lo sapevo, è già mattino 
si è fatto tardi, ormai bisogna andar. 
Giusto, però vorrei vederla ancora
io sono direttore all'  onestà 
molto piacere, vede, io per ora 
sono disoccupato, ma chissà.
Barbera e champagne, stasera beviam 
per colpa del mio amor, pa ra pa pa per 
colpa del tuo amor, pa ra pa pa. 
Ai nostri dolor insieme brindiam 
col tuo bicchiere di barbera 
col mio bicchiere di champagne.
Benvenuto il luogo dove
dove tutto è ironia
il luogo dove c' è la vita e i vari tipi di allegria
dove si nasce, dove si vive sorridendo
dove si soffre senza dar la colpa al mondo.

Benvenuto il luogo delle confusioni
dove i conti non tornano mai
ma non si ha paura delle contraddizioni
dove esiste il caos ma non come condanna
dove si ride per come è strana la donna.

Benvenuto il luogo dove
il futuro è sempre più precario
benvenuta l'  incertezza di un luogo poco serio
dove esiste ancora qualche antica forma di allergia
benvenuta l'  intolleranza, benvenuta la pazzia.

Benvenuto il luogo dove
si crede a tutto e non si crede affatto
dove sorge la città delle madri dal corpo perfetto
benvenuta la donna che riflette tutto su se stessa
benvenuto il luogo dove tanta gente insieme non fa massa.

Benvenuto il luogo dove
se un tuo pensiero trova compagnia
probabilmente è già il momento di cambiare idea.
Il luogo dove l'  estetica è importante
e poi malgrado l'  ignoranza tutto è intelligente.

Benvenuto il luogo dove
non si prende niente sul serio
dove il rito è superato ma necessario
dove fascismo e comunismo sono vecchi soprannomi per anziani
dove neanche gli indovini pensano al domani.

Benvenuto il luogo dove
tutto è calcolato e non funziona niente
e per mettersi d' accordo si ruba onestamente
dove non c' è un grande amore per lo Stato
ci si crede poco
e il gusto di sentirsi soli è così antico.

Benvenuto il luogo dove
forse per caso o forse per fortuna
sembra che muoia
e poi non muore mai nemmeno la Laguna.
Dove tutto è melodramma con un po' di indignazione
dove diventano leggere anche le basi americane.

Benvenuto il luogo lungo e stretto con attorno il mare 
pieno di regioni
come dovrebbero essere tutte le nazioni
un luogo pieno di dialetti strani
di sentimenti quasi sconosciuti
dove i poeti sono nati tutti a Recanati.

Benvenuto il luogo dove
dove tutto è ironia
il luogo dove c' è la vita e i vari tipi di allegria
magari un po' per non morire, un po' per celia
il luogo, caso strano, sembra proprio l'  Italia.
Benvenuto il luogo dove
dove tutto è ironia
il luogo dove c' è la vita e i vari tipi di allegria
dove si nasce, dove si vive sorridendo
dove si soffre senza dar la colpa al mondo.

Benvenuto il luogo delle confusioni
dove i conti non tornano mai
ma non si ha paura delle contraddizioni
benvenuta la vita
che conta solo su se stessa
benvenuto il luogo 
dove tanta gente insieme non fa massa.

Benvenuto il luogo dove
non si prende niente sul serio
dove forse c' è il superfluo
e non il necessario
il luogo dove il sentire è più importante
dove malgrado l'  ignoranza
tutto è intelligente.

Benvenuto il luogo dove
se un tuo pensiero trova compagnia
probabilmente è già il momento di cambiare idea
dove fascismo e comunismo sono vecchi soprannomi per anziani
dove neanche gli indovini pensano al domani.

Benvenuto il luogo dove
tutto è calcolato e non funziona niente
e per mettersi d' accordo si ruba onestamente
dove non c' è un grande amore per lo Stato
ci si crede poco
e il gusto di sentirsi soli è così antico.

Benvenuto il luogo dove
forse per caso o forse per fortuna
sembra che muoia
e poi non muore mai nemmeno la Laguna.
Un luogo pieno di dialetti strani
di sentimenti quasi sconosciuti
dove i poeti sono nati tutti a Recanati.

Benvenuto il luogo lungo e stretto con attorno il mare 
pieno di regioni
come dovrebbero essere tutte le nazioni
magari un po' per non morire, un po' per celia
un luogo così assurdo sembra proprio l'  Italia.
Ho visto aiutare chi sta male
sperare in un mondo più civile
ho visto chi si sa sacrificare
chi è sensibile al dolore
ed ho avuto simpatia.

Ho visto tanti figli da educare
e gente che li cresce con amore.
Ho visto genitori comprensivi
ed insegnanti molto bravi
pieni di psicologia.

Ma non ho visto mai nessuno
buttare lì qualcosa e andare via.

Ho visto tanti giovani lottare
di fronte alla violenza del potere.
Ho visto tanti giovani impegnati
militare nei partiti
con la loro ideologia.

Ma non ho visto mai nessuno
buttare lì qualcosa e andare via.

Ho visto farsi strada una tendenza
si parla di politica e coscienza.
Ho visto dar valore ai nostri mali
anche ai fatti personali
teorizzare anche Maria.

Ma non ho visto mai nessuno
buttare lì qualcosa e andare via.

Diffondere e insegnare la conoscenza
imporre a tutti i costi la propria esperienza.
Guidare, guidare per farsi seguire
opporsi al potere, infine riuscire a cambiare
il potere.
Decidere per gli altri dentro a una stanza
sapersi organizzare con molta efficienza.
Guidare, guidare per farsi seguire
opporsi al potere, cambiare per poi reinventare
il potere. 
Il potere.

E non ho visto mai nessuno
buttare lì qualcosa e andare via.
 Maria, ti amo.
Maria, ho bisogno di te.
Poi la stringo e la bacio, infagottato d' amore e di vestiti. E anche lei si muove, felice della sua apparenza e del nostro amore. E la cosa continua bellissima per giorni e giorni. Una nave, con una rotta precisa che ci porta dritti verso una casa, una casa con noi due soli. Una gran tenerezza e una porta che si chiude.

Nelle case non c' è niente di buono
appena una porta si chiude dietro a un uomo
succede qualcosa di strano, non c' è niente da fare
è fatale, quell'  uomo comincia ad ammuffire.
Basta una chiave che chiuda la porta d' ingresso
che non sei già più come prima
e ti senti depresso.
La chiave tremenda, appena si gira la chiave
siamo dentro a una stanza:
si mangia, si dorme, si beve.

Ne ho conosciute tante di famiglie, la famiglia è più economica e protegge di più. Ci si organizza bene, una minestra per tutti, tranquillanti, aspirine per tutti, gli assorbenti, il cotone, i confetti Falqui. Soltanto quattrocento lire per purgare tutta la famiglia. Un affare. Si caga, in famiglia. Si caga bene, lo si fa tutti insieme.

Nelle case non c' è niente di buono
appena una porta si chiude dietro a un uomo
quell'  uomo è pesante e passa di moda sul posto
incomincia a marcire, a puzzare molto presto.
Nelle case non c' è niente di buono
c' è tutto che puzza di chiuso e di cesso:
si fa il bagno, ci si lava i denti
ma puzziamo lo stesso.
Amore ti lascio, ti lascio.

c' è solo la strada su cui puoi contare
la strada è l'  unica salvezza
c' è solo la voglia e il bisogno di uscire
di esporsi nella strada e nella piazza
perché il giudizio universale
non passa per le case
le case dove noi ci nascondiamo
bisogna ritornare nella strada
nella strada per conoscere chi siamo.

c' è solo la strada su cui puoi contare
la strada è l'  unica salvezza
c' è solo la voglia e il bisogno di uscire
di esporsi nella strada, nella piazza
perché il giudizio universale
non passa per le case
e gli angeli non danno appuntamenti
e anche nelle case più spaziose
non c' è spazio per verifiche e confronti.

 Laura, ti amo.
Laura, ho bisogno di te.
Con te io ritrovo la strada, le piazze, i giovani, gli studenti. Li avevo lasciati qualche anno fa con la cravatta. Sono molto cambiati, sono molto più belli. Le idee, sì, le idee sono cambiate, e i loro discorsi e il modo di vestire. Gli esseri meno. Gli esseri non sono molto cambiati. Vanno ancora nelle aule di scuola a brucare un po' di medicina, fettine di chimica, pezzetti di urbanistica con inserti di ecologia, a ore pressappoco regolari. Ed esiste ancora il bar, tra un intervallo e l'  altro. E poi l'  amore, per fabbricarsi una felicità. Come noi ora. Una coppia, e ancora tante coppie. 
Unica diversità, un viaggio in India su una Due cavalli. Due, come noi.

E poi ancora una porta, ancora una casa
ma siamo convinti che sia un' altra cosa
Perché abbiamo esperienze diverse
non può finir male
perché abbiamo una chiave moderna
abbiamo una Yale
perché è tutto un rapporto diverso
che è molto più avanti
ma c' è sempre una casa, con altre aspirine e calmanti
e di nuovo mi trovo a marcire
in un' altra famiglia, la nostra, la mia
abbracciarla guardando la porta
e la mia poesia.
Amore, ti lascio, vado via.

c' è solo la strada su cui puoi contare
la strada è l'  unica salvezza
c' è solo la voglia, il bisogno di uscire
di esporsi nella strada, nella piazza
perché il giudizio universale
non passa per le case
in casa non si sentono le trombe
in casa ti allontani dalla vita
dalla lotta, dal dolore, dalle bombe.

 Lidia, ti amo.
Lidia, ho bisogno di te ma, per favore, in un hotel meublé.

Perché il giudizio universale
non passa per le case
le case dove noi ci nascondiamo
bisogna ritornare nella strada
nella strada per conoscere chi siamo.

c' è solo la strada su cui puoi contare
la strada è l'  unica salvezza
c' è solo la voglia, il bisogno di uscire
di esporsi nella strada, nella piazza.
Perché il giudizio universale
non passa per le case
in casa non si sentono le trombe
in casa ti allontani dalla vita
dalla lotta, dal dolore, dalle bombe.

Perché il giudizio universale
non passa per le case
in casa non si sentono le trombe
in casa ti allontani dalla vita
dalla lotta, dal dolore, dalle bombe.
 Lidia, ti amo.
Lidia, ho bisogno di te.
Poi la stringo e la bacio, infagottato d' amore e di vestiti. E anche lei si muove, felice della sua apparenza e del nostro amore. E la cosa continua bellissima per giorni e giorni. Una nave, con una rotta precisa che ci porta dritti verso una casa, una casa con noi due soli. Una gran tenerezza e una porta che si chiude.

Nelle case non c' è niente di buono
appena una porta si chiude dietro a un uomo
succede qualcosa di strano, non c' è niente da fare
è fatale, quell'  uomo comincia a ammuffire.
Basta una chiave che chiuda la porta d' ingresso
che non sei già più come prima
e ti senti depresso.
La chiave tremenda, appena si gira la chiave
siamo dentro a una stanza:
si mangia, si dorme, si beve.

 Ne ho conosciute tante di famiglie, la famiglia è più economica e protegge di più. Ci si organizza bene, una minestra per tutti, tranquillanti, aspirine per tutti, gli assorbenti, il cotone, i confetti Falqui. Soltanto mille e duecento lire per purgare tutta la famiglia. Un affare! Si caga, in famiglia. Si caga bene, lo si fa tutti insieme.

Nelle case non c' è niente di buono
appena una porta si chiude dietro a un uomo
quell'  uomo è pesante e passa di moda sul posto
incomincia a marcire, a puzzare molto presto.
Nelle case non c' è niente di buono
c' è tutto che puzza di chiuso e di cesso:
si fa il bagno, ci si lava i denti
ma si sente lo stesso.
Amore ti lascio, ti lascio.

c' è solo la strada su cui puoi contare
la strada è l'  unica salvezza
c' è solo la voglia, il bisogno di uscire
di esporsi nella strada, nella piazza
perché il giudizio universale
non passa per le case
le case dove noi ci nascondiamo
bisogna ritornare nella strada
nella strada per conoscere chi siamo.

 Laura, ti amo.
Laura, ho bisogno di te.
Con te io ritrovo la strada, le piazze, i giovani, gli studenti. Li avevo lasciati qualche anno fa. Sono molto cambiati. Le idee, sì, le idee sono cambiate, e i loro discorsi e il modo di vestire. Gli esseri meno. Gli esseri non sono molto cambiati. Vanno ancora nelle aule di scuola a brucare un po' di medicina, fettine di chimica, pezzetti di urbanistica con inserti di ecologia, a ore pressappoco regolari. Ed esiste ancora il bar, tra un intervallo e l'  altro. E poi l'  amore, per fabbricarsi una felicità. Come noi ora. Una coppia, e ancora tante coppie.
E poi, e poi ancora una porta e ancora una casa. Sì, sì ma siamo convinti che sia un' altra cosa. 

Perché abbiamo esperienze diverse
non può finir male
perché abbiamo una chiave moderna
abbiamo una Yale!
Perché è tutto un rapporto diverso
che è molto più avanti
ma c' è sempre una casa, con altre aspirine e calmanti.
E di nuovo mi trovo a marcire
in un' altra famiglia, la nostra, la mia
abbracciarla guardando la porta
e la mia poesia.
Amore, ti lascio, vado via.

c' è solo la strada su cui puoi contare
la strada è l'  unica salvezza
c' è solo la voglia, il bisogno di uscire
di esporsi nella strada, nella piazza
perché il giudizio universale
non passa per le case
le case dove noi ci nascondiamo
bisogna ritornare nella strada
nella strada per conoscere chi siamo.

 Maria, ti amo.
Maria, ho bisogno di te ma, per favore, in un hotel meublé.

Perché il giudizio universale
non passa per le case
e gli angeli non danno appuntamenti
e anche nelle case più spaziose
non c' è spazio per verifiche e confronti.

c' è solo la strada su cui puoi contare
la strada è l'  unica salvezza
c' è solo la voglia, il bisogno di uscire
di esporsi nella strada, nella piazza.
Perché il giudizio universale
non passa per le case
le case dove noi ci nascondiamo
bisogna ritornare nella strada
nella strada per conoscere chi siamo.
Dagli schermi di casa un signore raffinato
e una rossa decisa con il gomito appoggiato
ti danno il buongiorno sorridendo e commentando
con interviste e filmati ti raccontano a turno
a che punto sta il mondo.

E su tutti i canali arriva la notizia
un attentato, uno stupro e se va bene una disgrazia
che diventa un mistero di dimensioni colossali
quando passa dal video a quei bordelli di pensiero
che chiamano giornali.

c' è un' aria, un' aria, ma un' aria

Ed ogni avvenimento di fatto si traduce
in tanti "sembrerebbe", "si vocifera", "si dice"
con titoli ad effetto che coinvolgono la gente
in un gioco al rialzo che riesce a dire tutto
senza dire niente.

c' è un' aria, un' aria, ma un' aria che manca
l'  aria,
c' è un' aria, un' aria, ma un' aria che manca l'  aria.

Lasciateci aprire le finestre,
lasciateci alle cose veramente nostre
e fateci pregustare l'  insolita letizia
di stare per almeno dieci anni senza una notizia.

In questo grosso mercato di opinioni concorrenti
puoi pescarti un' idea tra le tante stravaganti
e poi ci sono le ricerche, tanti pensieri alternativi
che ti saltano addosso come le marche
dei preservativi.

c' è un' aria, un' aria, ma un' aria

E c' è un gusto morboso del mestiere d' informare,
uno sfoggio di pensieri senza mai l'  ombra di un dolore
e le miserie umane raccontate come film gialli
sono tragedie oscene che soddisfano la fame
di questi avidi sciacalli.

c' è un' aria, un' aria, ma un' aria 
che manca l'  aria.
c' è un' aria, un' aria, ma un' aria 
che manca l'  aria.

Lasciate almeno l'  ignoranza
che è molto meglio della vostra idea di conoscenza
che quasi fatalmente chi ama troppo l'  informazione
oltre a non sapere niente è anche più coglione.

Inviati speciali testimoniano gli eventi
con audaci primi piani, inquadrature emozionanti
di persone disperate che stanno per impazzire,
di bambini denutriti così ben fotografati
messi in posa per morire.

c' è un' aria, un' aria, ma un' aria

Sarà una coincidenza oppure opportunismo
intervenire se conviene forse una regola del giornalismo
e quando hanno scoperto i politici corrotti
che gran polverone, lo sapevate da sempre
ma siete stati belli zitti.

c' è un' aria, un' aria, ma un' aria che manca
l'  aria,
c' è un' aria, un' aria, ma un' aria che manca l'  aria.

Lasciateci il gusto dell'  assenza,
lasciatemi da solo con la mia esistenza
che se mi raccontate la mia vita di ogni giorno
finisce che non credo neanche a ciò che ho intorno.

Ma la televisione che ti culla dolcemente
presa a piccole dosi direi che è come un tranquillante
la si dovrebbe trattare in tutte le famiglie
con lo stesso rispetto che è giusto avere
per una lavastoviglie.

c' è un' aria, un' aria, ma un' aria

E guardando i giornali con un minimo di ironia
li dovremmo sfogliare come romanzi di fantasia
che poi il giorno dopo e anche il giorno stesso
vanno molto bene per accendere il fuoco
o per andare al cesso.

c' è un' aria, un' aria, ma un' aria 
c' è un' aria, un' aria, ma un' aria 
c' è un' aria, un' aria, ma un' aria
che manca, che manca, che manca
l'  aria.
l' appartenenza
non è lo sforzo di un civile stare insieme
non è il conforto di un normale voler bene
l'  appartenenza è avere gli altri dentro di sé.

l' appartenenza
non è un insieme casuale di persone
non è il consenso a un' apparente aggregazione
l'  appartenenza è avere gli altri dentro di sé.

Uomini
uomini del mio passato
che avete la misura del dovere
e il senso collettivo dell'  amore
io non pretendo di sembrarvi amico
mi piace immaginare
la forza di un culto così antico
e questa strada non sarebbe disperata
se in ogni uomo ci fosse un po' della mia vita
ma piano piano il mio destino
é andare sempre più verso me stesso
e non trovar nessuno.

l' appartenenza
non è lo sforzo di un civile stare insieme
non è il conforto di un normale voler bene
l'  appartenenza
è avere gli altri dentro di sé.

l' appartenenza
è assai di più della salvezza personale
è la speranza di ogni uomo che sta male
e non gli basta esser civile.
E' quel vigore che si sente se fai parte di qualcosa
che in sé travolge ogni egoismo personale
con quell'  aria più vitale che è davvero contagiosa.

Uomini
uomini del mio presente
non mi consola l'  abitudine
a questa mia forzata solitudine
io non pretendo il mondo intero
vorrei soltanto un luogo un posto più sincero
dove magari un giorno molto presto
io finalmente possa dire questo è il mio posto
dove rinasca non so come e quando
il senso di uno sforzo collettivo per ritrovare il mondo.

l' appartenenza
non è un insieme casuale di persone
non è il consenso a un' apparente aggregazione
l'  appartenenza
è avere gli altri dentro di sé.

l' appartenenza
è un' esigenza che si avverte a poco a poco
si fa più forte alla presenza di un nemico, di un obiettivo o di uno scopo
è quella forza che prepara al grande salto decisivo
che ferma i fiumi, sposta i monti con lo slancio di quei magici momenti
in cui ti senti ancora vivo.

Sarei certo di cambiare la mia vita se potessi cominciare a dire noi.
 Quando mi è capitato di nascere, la maggior parte dei miei
simili si era allontanata da Dio. E per colmare questo vuoto aveva scelto come nuovo culto l'  umanità con tutti i suoi ideali di libertà e di eguaglianza. Tuttavia non so se per coscienza o per prudenza, non riuscendo ad abbandonare completamente Dio, né ad accettare
fino in fondo l'  umanità, siamo rimasti come alla deriva del mondo in quella distanza aristocratica da tutto comunemente chiamata decadenza. Insomma siamo nati troppo tardi per Dio e troppo presto per gli uomini.

La grande intesa tra me e l'  universo
è sempre stata un mistero
il grande slancio verso la mia patria
non è mai stato vero
il tenero attaccamento al paese natio
mi sembra l'  enfasi pietosa di un mio vecchio zio
tutto quello che ho, tutto ciò che mi resta
è solo questa mia famiglia che non mi basta.

Quando non c' è nessuna appartenenza
la mia normale, la mia sola verità
è una gran dose di egoismo
magari un po' attenuato
da un vago amore per l'  umanità.

La mia anima è vuota e non è abitata
se non da me stesso
non so bene da quando l'  amore per il mondo
mi sembra un paradosso
ma soffrire per gente di cui non si sa l'  esistenza
mi sembra il segno un po' preoccupante di qualche carenza
tutto quello che provo è una vana protesta
è solo questa mia coscienza che non mi basta.

Quando non c' è nessuna appartenenza
la mia normale, la mia sola verità
è una parvenza di altruismo
magari compiaciuto
che noi chiamiamo solidarietà.

Ma se guardo il mondo intero
che è solidale e si commuove in coro
i filmati di massacri osceni
con tanti primi piani di mamme e bambini
mi vien da dire che se questo è amore sarebbe molto meglio
non essere buoni.

Se provo a guardare il mondo civile
così sensibile con chi sta male
il cinismo di usare la gente
col gusto più morboso di un corpo straziante
mi vien da urlare che se questo è amore io non amo nessuno
non sento proprio niente.

E invece siamo nati per amare proprio tutti
indiani, russi, americani, schiavi, papi, cani e gatti
è proprio il mondo della grande fratellanza
per nuove suffragette piene d' isteria
o peggio ancora è, quella sporca convenienza
come sempre mascherata dalla grande ipocrisia
la nostra ipocrisia.

Quando non c' è nessuna appartenenza
la mia normale, la mia sola verità
è una gran dose di egoismo
magari un po' attenuata
da un vago amore per l'  umanità.

E non ci salva l'  idea dell'  uguaglianza
né l'  altruismo o l'  inutile pietà
ma un egoismo antico e sano
di chi non sa nemmeno
che fa del bene a sé e all'  umanità.

Un egoismo antico e sano
di chi non sa nemmeno
di fare il bene dell'  umanità.
Mi guardo dal di fuori come fossimo due persone
osservo la mia mano che si muove, la sua decisione
da fuori vedo chiaro, quel gesto non è vero
e sento che in quel movimento io non c' ero.

A volte mi soffermo e guardo il fumo di una sigaretta
la bocca resta aperta, forse troppo, poi si chiude in fretta
si vede chiaramente che cerco un' espressione
che distacco, che fatica questa mia finzione.

Cerco un gesto, un gesto naturale
per essere sicuro che questo corpo è mio
cerco un gesto, un gesto naturale
intero come il nostro Io.

E invece non so niente, sono a pezzi, non so più chi sono
capisco solo che continuamente io mi condiziono
devi essere come un uomo, come un santo, come un dio
per me ci sono sempre i come e non ci sono io.

Per tutte quelle cose buone che non ho ammazzato
chissà nella mia vita quante maschere ho costruito
queste maschere ormai sono una cosa mia
che dolore, che fatica buttarle via.

Cerco un gesto, un gesto naturale
per essere sicuro che questo corpo è mio
cerco un gesto, un gesto naturale
intero come il nostro Io.

Cerco un gesto, un gesto naturale
per essere sicuro che questo corpo è mio
cerco un gesto, un gesto naturale
intero come il nostro Io.
Che bella gente.
Che bella gente al tempo della liberazione
gente che torna a voler bene
volti provati dal dolore
ma solidali e sinceri
o anche avversari ma con dentro il cuore tutta un' Italia da ricostruire.
Che bella gente con l'  entusiasmo di chi rinasce
e insieme cresce con le miserie e le canzonette
coi nonni ladri di biciclette e il pensionato e il mendicante
Che bella gente.
Che bella gente che ha immortalato gli anni '60
gente che ride e balla e canta
le notti allegre, la luna piena e il frigorifero in cucina
e quel sorriso incerto e un po' paterno del leggendario Mike Bongiorno.
Che bella gente con le ragazze piene di ardore
con certe cosce e un sederino che fa impazzire
che dopo tutto del mendicante non te ne importa quasi niente.
Che bella gente.
Che bella gente che ha rinnovato tutto il costume con una gran rivoluzione
capelli lunghi nel maschietto dal proletario al baronetto
e poi esplode la minigonna che è anche l'  inizio della nuova donna.
Che bella gente col proprio ego sempre più vivo
dal nuovo divo al milionario al grande artista
che vanno tutti da un analista più interessato che interessante.
Che bella gente.
Che bella gente che ha inaugurato gli anni '70
con una sfida non violenta fatta di fiori nei cannoni e di buonissime intenzioni
gente che arriva al proprio orgasmo
tra un tiro d' erba e un po' di femminismo.
Che bella gente col desiderio di cose nuove
che insieme vive il grande sogno con qualche eccesso
e c' era anche Frank Zappa al cesso che sconvolgeva il benpensante.
Che bella gente.
Che bella gente che brulicava in ogni piazza come se fosse un' altra razza
con il coraggio di un progetto per ribaltare proprio tutto
sia nel sociale sia nel sesso con Che Guevara e il fazzoletto rosso.
Che bella gente negli anni tragici del terrore
gente che muore e fa morire senza ragione
e nelle case tutto un paese nella tensione più agghiacciante.
Che bella gente.
Che bella gente che pascolava negli anni '80
senza lasciare mai un' impronta
con l'  ottimismo dell'  italiano che ci ha portato così lontano
un paradiso dove quasi tutti avevan gli occhi dei ricchi.
Che bella gente che scopre l'  arte del rubacchiare
col disinvolto trionfare di qualche genio
che al suo confronto il grande Arsenio è diventato un dilettante.
Che bella gente.
Che bella gente quella di ora
coi suoi modelli, i gran tatuaggi e i vari anelli
un po' abbrutiti fuori e dentro
con la pretesa di essere contro
a imitazione dei rocchettari
che losan tutti che sono miliardari.
Che bella gente che ogni giorno c' ho di fronte
con quell'  aspetto quasi innocuo, indifferente
con dei problemi così meschini che ti potrebbero fregare
o per invidia o per vanità o per poche lire.
Che bella gente che ogni sera c' ho di fronte
ipnotizzato da uno schermo fluorescente
con dei giochini tra i più cretini e il conduttore così allegro e commosso
che più è imbecille, più è schifoso, più ha successo.
Che bella gente che io incontro, raramente
in un teatro, a una mostra, a un ristorante
sono capaci di cose atroci, son così bravi a non scoprirsi e a lasciar tracce
ma è tutto scritto nei loro gesti e nelle loro facce.
Che bella gente che son costretto ad ascoltare, voglio dire
gli intoccabili maestri del potere
che mi raccontano con orgoglio che grazie a loro l'  Italia va sempre meglio
proprio loro così invischiati con dentro un' anima repellente e con in testa niente.
Che bella gente.
Che bella gente.
Che bella gente.
Che bella gente con le miserie del mondo intero
che sta vivendo il suo futuro
con le speranze e l'  ideale di un incantesimo virtuale
assaporando la poesia di un nuovo mondo pieno d' idiozia.
E se fuggite in una casa
in cima a un monte
scegliete un posto che sia davvero disinfestante
che per errore potrebbe entrare un po' di odore del presente.
Che bella gente.
Che bella gente.

Chiedo scusa se parlo di Maria
non del senso di un discorso, quello che mi viene
non vorrei si trattasse di una cosa mia
e nemmeno di un amore, non conviene.

Quando dico "parlare di Maria"
voglio dire di una cosa che conosco bene
certamente non è un tema appassionante
in un mondo così pieno di tensione
certamente siam vicini alla pazzia
ma è più giusto che io parli di 

Maria la libertà
Maria la rivoluzione
Maria il Vietnam, la Cambogia
Maria la realtà.

Non è facile parlare di Maria
ci son troppe cose che sembrano più importanti
mi interesso di politica e sociologia
per trovare gli strumenti e andare avanti
mi interesso di qualsiasi ideologia
ma mi è difficile parlare di 

Maria la libertà
Maria la rivoluzione
Maria il Vietnam, la Cambogia
Maria la realtà.

Se sapessi parlare di Maria
se sapessi davvero capire la sua esistenza
avrei capito esattamente la realtà
la paura, la tensione, la violenza
avrei capito il capitale, la borghesia
ma la mia rabbia è che non so parlare di 

Maria la libertà
Maria la rivoluzione
Maria il Vietnam, la Cambogia
Maria la realtà.

Maria la libertà
Maria la rivoluzione
Maria il Vietnam, la Cambogia
Maria la realtà 
Maria la realtà 
Maria la realtà.
Mah, chissà
Mah, chissà
Mah, chissà
Mah, chissà

Cresce sempre più la voglia di sapere
come una legittima curiosità
ma purtroppo il mondo non si fa capire
siamo tutti pieni di
mah, chissà
mah

Chissà perché la stampa – [controcanto] chissà
che è ricca di argomenti – [controcanto] chissà
non dice quel che accade o bluffa in malafede
o è in mano ai deficienti. – [controcanto] mah

Chissà se la giustizia – [controcanto] chissà
fa proprio il suo dovere – [controcanto] chissà
se tifa un po' a sinistra o tifa per la destra
o per il suo potere. – [controcanto] mah

Chissà perché la borsa – [controcanto] chissà
ci premia e ci castiga – [controcanto] chissà
si alza e poi si abbassa, si scuote o resta fissa
ma a me che me ne frega. – [controcanto] mah

Chissà se chi lavora 
lavorerà in eterno
e se i disoccupati son molto confortati
dai piani del governo. 

Chissà se gli ospedali
son bene organizzati
se alleviano il dolore
chissà se con amore ammazzano i malati.

Chissà se la cultura
è un gioco di opinioni
se i nostri professori son veri pensatori
o un mare di coglioni. Mah!

Noi parliamo delle cose del mondo
discutiamo sui problemi di fondo
concludiamo nel buio tremendo.

E non passa mai la voglia di sapere
ma non c' è più il gusto della verità
forse ci sarà chi ha voglia di capire
ma si ferma ai soliti
mah chissà 
mah

Chissà se chi è al potere – [controcanto] chissà
si occupa di noi – [controcanto] chissà
se ha in mente nuove cose, se ha il senso del paese
o fa gli affari suoi. – [controcanto] mah

Chissà se coi partiti – [controcanto] chissà
di cui l'  Italia abbonda – [controcanto] chissà
nel nostro parlamento si può arrivare a cento
per fare cifra tonda. – [controcanto] mah

Chissà se il Vaticano – [controcanto] chissà
che alla bontà si ispira – [controcanto] chissà
abbraccia i poveretti, li benedice tutti
ma non gli dà una lira. – [controcanto] mah

Chissà se anche l'  Europa 
che sembra così seria
è fatta per contare, per farci comandare
o metterci in miseria.

Chissà perché la guerra
in terra, in ciclo, in mare
a volte è necessaria, a volte umanitaria
a volte è un grosso affare.

Chissà se il nostro Stato
dà qualche garanzia
chissà se giustamente fa schifo a tanta gente
questa democrazia. 

Noi parliamo dell'  impegno sociale
non perdiamo neanche un telegiornale
sprofondiamo nel caos più totale.

Cresce il mio disagio ma non sono il solo
io sono sicuro che qualcuno sa
ci sentiamo tutti presi per il culo
è ora di finirla coi
mah chissà
è ora di finirla coi
mah chissà
è ora di finirla coi
mah chissà
è ora di finirla coi
mah chissà
 Scienze politiche, mi veniste incontro una sera di maggio ed io convinto che il mio mestiere fosse il bandolo del vero, non disgiunto da un rigorosissimo intervento, vi abbracciai e appoggiai il capo sulle vostre vigorose, rassicuranti mammelle.
Da voi trassi la forza per sferrare l'  attacco contro il nemico tremendo che reprimeva da tutte le parti, che poi, diciamo la verità, era previsto che si facesse anche di più, ma che vuoi, quando sei lì ti manca la voglia, non c' è neanche il treno favorevole a un certo punto cominci a scazzare e allora basta

Scegliere un lavoro è il mio problema
ma è colpa del sistema
la mia immobilità

Non mi sono ancora realizzato
nel senso che ho sprecato
le mie capacità.

E pensare che io, fosse per me chissà cosa farei
io che ho sempre fallito, con tutte quelle doti che c' avrei.
Io sarei così adatto per fare un bel mestiere da amatori
chissà nel socialismo che lavori!

Non riesco nemmeno a fare l'  amore
non ho più la fantasia
con tutto quello che c' ho d' intorno
non è colpa mia, è solo un fatto esterno.

Non riesco neanche a muovere un dito
non si può fare più niente
sono tutto compresso, attorcigliato
sono quasi impotente.

E pensare che io, fosse per me chissà come sarei
con la voglia di amare, col potenziale erotico che avrei.
Non mi sono mai espresso, non ho mai avuto donne innamorate
chissà nel socialismo che scopate!

E giustamente sono anche cattivo
mi deve avere sciupato
l'  indifferenza di una mamma ostile
c' ho l'  Io devastato da trauma infantile.

È solamente mancanza di amore
io sono buono, non c' entro
se vi faccio del male non reagite
sono debole di dentro.

E pensare che io, fosse per me lo so cosa vorrei
una mamma ideale come l'  immagine che ho già di lei.
Una donna stupenda che strappa il suo bambino dalle fiamme
chissà nel socialismo che mamme!

Scegliere la vita è il mio problema
ma è colpa del sistema
la mia immobilità
Ci sono dei momenti che ho voglia di star solo
rinchiuso in una stanza a pensare ai fatti miei.
E almeno in quei momenti la mia disperazione
è troppo più importante, esisto solo io.

Vi confesso che in questi momenti
io me ne frego di quel che succede
me ne frego della politica
della gente che muore ogni giorno
dell'  America, della Russia e della Cina.

In questi momenti io me ne frego
delle guerre civili
me ne frego dell'  imperialismo
non mi importa del Vietnam
non mi importa del comunismo.

In questi momenti io me ne frego
degli operai
me ne frego dei licenziamenti
me ne frego di Marx e di Lenin
non sopporto Gianfranco Serena
i discorsi del baretto
me ne frego, me ne frego, me ne frego

In questi momenti vedo solo la mia vita
e la mia sofferenza è la mia sola verità.
In questi momenti, cari compagni
ributtatemi nella realtà.
[Parlato] La città di Milano ha una struttura tipicamente concentrica. I nostri interventi tendono a razionalizzare dov'è possibile tutto ciò che riguarda la viabilità, i servizi, le strutture primarie, le infrastrutture. Si deve dare al cittadino uno spazio vitale, abitabile, confortevole, soprattutto congeniale alla sua natura intima e al tempo stesso operosa. In questo contesto, in questo contesto, in questo contesto

Vieni, vieni in città
che stai a fare in campagna?
Se tu vuoi farti una vita
devi venire in città.

Com'è bella la città
com'è grande la città
com'è viva la città
com'è allegra la città.

Piena di strade e di negozi
e di vetrine piene di luce
con tanta gente che lavora
con tanta gente che produce.

Con le réclames sempre più grandi
coi magazzini le scale mobili
coi grattacieli sempre più alti
e tante macchine sempre di più.

Com'è bella la città
com'è grande la città
com'è viva la città
com'è allegra la città.

Vieni, vieni in città
che stai a fare in campagna?
Se tu vuoi farti una vita
devi venire in città.

Com'è bella la città
com'è grande la città
com'è viva la città
com'è allegra la città.

Piena di strade e di negozi
e di vetrine piene di luce
con tanta gente che lavora
con tanta gente che produce.

Con le réclames sempre più grandi
coi magazzini le scale mobili
coi grattacieli sempre più alti
e tante macchine sempre di più.

Com'è bella la città
com'è grande la città
com'è viva la città
com'è

Vieni, vieni in città
che stai a fare in campagna
se tu vuoi farti una vita
devi venire in città.

Com'è bella la città
com'è grande la città
com'è viva la città
com'è allegra la città.

Piena di strade e di negozi
e di vetrine piene di luce
con tanta gente che lavora
con tanta gente che produce.

Con le réclames sempre più grandi
coi magazzini le scale mobili
coi grattacieli sempre più alti
e tante macchine sempre di più.

Com'è bella la città
com'è grande la città
com'è viva la città
com'è allegra la città.

Com'è bella la città
comvè grande la città
com'è viva la città
com'è allegra la città.

Piena di strade e di negozi
e di vetrine piene di luce
con tanta gente che lavora
con tanta gente che produce.

Con le réclames sempre più grandi
coi magazzini le scale mobili
coi grattacieli sempre più alti
e tante macchine sempre di più
sempre di più, sempre di più, sempre di più!
(Interno- notte)
Una camomilla stasera mi ci vuole proprio una camomilla. Ci ho lo stomaco un po' No, non è che sto male, ma ogni tanto è bello andarsene a letto presto, non fumare Ecco, la camomilla mi dà proprio questo senso sì, mi ripulisce.
Ffff! Bollente. Va be', aspettiamo. Non è ancora mezzanotte. Ho proprio bisogno di una buona dormita. È un po' che non riesco a riposare bene. No, non è che non dormo, è che mi sveglio continuamente
(qualcuno suona alla port Il campanello. Chi può essere a quest'ora? Speriamo bene. (si alz 
(parla al citofono) "Chi è? Ah, sei tu, Marina Sì, ti apro". Marina? Va be', con lei non ci ho problemi. Ma cosa vorrà a quest'ora e senza Alberto, mi sembra di aver capito. Speriamo che non sia successo niente. Stasera vorrei proprio dormire. Ma sì, è un' amica, glielo dico.
"Marina, che ti succede?" Lei mi si butta al collo molto più affettuosa del solito. Ho capito. Fine della camomilla.
No, è simpatica, Marina, un po' matta cioè, strana anche com'è fatta: con quel corpo stupendo, le gambe bellissime, alte, compatte, ben tornite E poi quel viso No, di viso non è bellissima. Un po' gonfio agli zigomi, anche qui sul naso. E la voce? Una voce che non ci sta mica con quel corpo sì, con quelle cosce No, non ci sta. "Vuoi una camomilla, Marina?" Si è seduta e mi sembra nervosa. "Ne vuoi un po'? È calda"
"Macché camomilla! Dammi un whisky." Non è nervosa, è furibonda. "Non ce la faccio più."
Non ce la fa più. Lo sapevo. Ecco, mi butta addosso di tutto su Alberto, s'intende. E si scalda, diventa rossa, sale di tono "E la bolletta del telefono, la bolletta del telefono!" Non capisco, provo a domandare, ma lei è partita. "È sempre colpa mia, colpa mia, certo, il telefono Sono io che spendo i suoi soldi. Mi odia, mi odia!"
"Calmati, Marina!" Niente, non si calma. Dev'essere successo il finimondo, credo. Se ne sono dette di tutti i colori.
"Certo, me ne ha dette di tutti i colori. E io non ce la faccio più, non ce la faccio più a vedere quella sua faccia da aguzzino quando conta gli scatti."
"Ma quali scatti, Marina!" Ecco, lo sapevo, riviene fuori la bolletta. "Basta, Marina! Non è niente. Può darsi che sia colpa della Sip" E lei: "Ma quale Sip? È tirchio, meschino" Sempre stato, questo è vero, lo so.
"No, non lo sai. Ora è di più. È insopportabile, pazzo, mi fa delle scene isteriche, mi ammazzerebbe per il telefono capisci? Mi controlla di nascosto, non posso neanche parlare con le amiche, con mia madre. Ma io gliela faccio mangiare, la bolletta del telefono Che gli vada giù, gli vada giù!"
Manda giù mezzo bicchiere di whisky, e si calma. Meno male. Ecco, ora ha un altro tono di voce. Accavalla le gambe, devo dire sempre bellissime anche in questa occasione, anche quando con quella sua voce sottile, inadeguata mi dice che è proprio finita. Ha deciso: vuole dividersi. Poi, con una tranquillità spaventosa: "Dormo qui da te due o tre giorni e poi in qualche modo farò".
Ahi, lo sapevo. Non bisogna mai fidarsi di quelli che all'  improvviso diventano calmi. 'Dormo da te' Soluzione geniale. "Certo, Marina, per me va benissimo Ma i bambini? E Alberto?" E lei: "Non lo voglio più vedere, quel bastardo".
'Driinnnn'! Oddio, il bastardo. Non può essere che Alberto. (guarda allo spioncino) È lui. Che faccio? Gli apro? Sono qui con sua moglie Sì, ma non ho mica fatto niente!
"Scusa l'  ora." Mi fa lui piano. "Ho bisogno di parlarti."
Dio, che faccia, però un funerale. Non vorrei che vedendola Devo alleggerire. Devo alleggerire. "Lupus in fabula. Entra, vecchio mio, c' è una sorpresa." Si guardano e niente: un gelo tremendo. Allora io: "Oooohh! eccoci qui ancora tutti insieme, come ai vecchi tempi! " (gesto come dire: niente) Patetico. Non è il solito Alberto, sembra quasi un po' gonfio sì, in faccia. Forse i capelli corti dev'essere andato dal parrucchiere. Si accascia su una poltrona. Neanche una parola. Lei fuma nervosamente. Lui guarda il tappeto. "Vuoi una camomilla? Non è tanto calda"
"Macché camomilla!" scatta furibondo. "È roba da finocchi." Come da finocchi? È buona la camomilla. Mamma mia, che belva! Si butta sul whisky con slancio, e giù un bel bicchiere! "No, perché, avanti, che cosa ti ha raccontato?"
E io "Niente."
"Figuriamoci niente" incalza lui. "Chissà quella lì cosa ti ha raccontato di me!"
"Ma no" faccio io, "cose da niente, stupidaggini, la bolletta del telefono"
"Ah, ha avuto il coraggio di parlarti della bolletta del telefono!" Aveva ragione lei, la bolletta del telefono lo manda fuori di testa. "Perché tu non puoi capire cosa c' è sotto la bolletta. Lo sai tu cosa c' è sotto la bolletta?"
"Sì, sì", dico io, "me l'  ha detto gli scatti"
"Ve li do io, gli scatti!" Oddio, è già passato al 'voi'. Mi tirano dentro, lo sapevo, mi tirano dentro.
E lei: "Te lo dicevo io che è un taccagno. Un taccagno schifoso!"
"Sta' zitta, cretina!" fa lui. Sì, sì, stai zitta Marina lascialo parlare, lascialo parlare
Ecco, lui si sfoga, racconta tutto. arriva al dunque. Lo sapevo che c' era sotto qualcosa sì, sotto il telefono qualcosa di grosso Salta fuori un nome. Lui sostiene che è il suo amante, ne è sicuro. Lei nega, è tenace. Lui s'incazza ancora di più: "Non è tanto per l'  amante è che mi fa passare da scemo! E telefona a Roma tutti i giorni" Ha ragione, maledizione. Se stava a Gallarate era meglio. "Sì, ci stanno delle ore, al telefono. E io pago, capisci? oltre al danno, la beffa! " Si ributta sul mio whisky e giù una mezza bottiglia. Mai stato così generoso.
Un attimo di pausa, ma non mi illudo: il tempo di riordinare le idee. Ora lei ce le ha chiarissime. Riprende calma: "Vedi, Alberto", la sua voce come sempre è insopportabile, "devi capirlo. Non si può più andare avanti. È inutile. Dobbiamo dividerci."
Silenzio. Non parla più nessuno. Che sia finita? Lui solleva gli occhi verso di me. E io (gira la test Cosa vuole da me? Poverino, forse piange. (gridando) "Avanti!" mi fa, "diglielo tu che fa schifo!" Non piange. Anzi, scatta in piedi come una molla, urla, sbraita, insulta, tira un gran calcio al tavolo. Lo sapevo. Il tavolo barcolla. Mi alzo per salvare la bottiglia whisky di malto bevanda da uomini, altro che finocchi, ventimila, maledetti taccagni, proprio qui dovevano venire, non potevano mica giocarsela in casa, macché, campo neutro, gli ci voleva un testimone, un arbitro E allora ci penso io: "Siete due pazzi! Fate ridere, fate ridere Ah, ah, ah, ah!!!" Niente, la risata li eccita. Anche lei è pronta a scattare. Gliene dice di tutti i colori: "Taccagno, imbecille, babbeo!" Aiuto, vuole la battaglia. Ora si insultano all'  unisono, non si capisce più niente, fanno a chi urla di più. Per dio, basta, mi svegliano tutto il palazzo! Sono stravolti. Lei ha la faccia sempre più gonfia. Lui smania, è tutto sudato, sbatte i piedi per terra. "Fermo, fermo! la portinaia" Che gli frega, non lo ferma più nessuno. Ha la camicia slacciata, e tutti quei peli sul petto. Non gliene avevo mai visti così tanti. Improvvisamente si getta sulla mia libreria, la scuote. "No, per carità, che c' entrano i libri?!" Macché, è lo sfogo. La scuote con una violenza incredibile. "Aiuto, fermo!" Aiuto, crolla tutto: PUTUTUTUTUM!!! Einaudi, Adeplhi, Guanda, Ricci sì, anche quelli da finocchi È l'  apoteosi. Aiuto, sfasciano la casa sì, la mia. Lui solleva una poltrona. Che forza gli è venuta: un orango! Lo credo, con tutti quei peli. Digrigna i denti. Gli vedo le vene del collo. "Buono, Alberto! La poltrona della nonna! " Non gliene frega nulla a lui di mia nonna! E su, in aria. Che spavento! Marina schizza via veloce, con quelle cosce, come fa Ah, si nasconde ora, l'  anguillona, evita, sguscia ed eccola la poltrona che volteggia, scende, scende Ciao, nonna! CRACRACRA!!! contro il muro. Si diverte, l'  orango. Un carnevale. Ma quale restauro? Mille pezzi: BITITIMTIMTIMPUMPAM!!! legnetti, schegge da tutte le parti. Aiuto, la guerra, le mitragliatrici! Niente, sono illeso, meno male. Poi la paglia, il polverone e le piume, le piume una cascata! Cadono piano. lentamente. Danno sicurezza.
Niente, non è contento. Non si è calmato neanche con le piume. Macché, ha gli occhi iniettati di sangue. Lei se ne frega, reagisce, lo sfida: "Cornuto, cornuto!" "Ma non si dice 'cornuto', Marina! Non è il momento" Non mi ascolta: "Sì, sì, cornuto!" gli grida in faccia, furibonda. "Certo che ho un amante! E non uno solo: dieci, cento amanti!" Sta inventando, vuole farlo impazzire. "Sono stata con tutti, con tutti i tuoi amici anche con lui!!!"
Con me? "Non è vero, non è vero, te lo giuro, non devi crederle! Io non c' entro niente!" È la fine, lo sapevo. Lui si scaglia contro di lei. Aiuto, che faccio? l' ultima volta che mi sono messo in mezzo era un mastino. Che ricordo, che ricordo! Qualcosa devo fare. Lo strattono un po', ma da lontano. Lei, coraggiosissima, la pazza, gli sputa addosso. Cerco di tirarla via, con le gambe, come posso. Ecco, finalmente, non ce l'  ha più sotto, non ce l'  ha più sotto! Allora si morde una mano, si morde una mano, immobile, un tempo infinito mi pare. Sì, forse il rimorso. Ma quale rimorso?! Improvvisamente sferra un pugno fortissimo alla stufa alla mia stufa antica. Un errore! Non si rompe, quella lì è di ghisa. PEMMM!!! Uuuuhh! Che male. Ulula ora, l'  orango. Ulula. Ha il sudore freddo. Ho capito: frattura! 
Non c' è niente di più affascinante degli ospedali alle sei di mattino un silenzio!
Avevo indovinato: frattura del primo e del secondo metacarpo della mano destra. Nella stanza vuota due infermieri un po' sonnambuli gli preparano l'  ingessatura. Alberto è calmissimo. Ci si incontra con lo sguardo. Lui scuote un po' la testa e mi sorride.
Fuori è già mattino e camminiamo a fianco. Ora mi prende sottobraccio, quasi fischiettando: "Vedi, Giorgio, l'  alba è il momento più bello della giornata. È un miracolo. È come se il tempo non esistesse." Io sono un po' confuso, non capisco. Ho ancora l'  immagine di quello che è successo E Alberto ne è già fuori. Forse ha ragione lui.
Le uscite d' ospedale all'  alba lavano via tutto. Gli umori della notte scompaiono e si cammina leggeri, ripuliti.
A due cose teneva molto, lui: alle albe e alla vera amicizia. 
Non so se ultimamente è successo anche a voi, ma io sto diventando pigro. Ma pigro pigro. Proprio nel senso di uscire la sera, di andare al cinema, a teatro. Per carità.
Purtroppo c' è sempre qualcuno, magari un amico, che ti fa: "Eh no, caro, quello lì non lo puoi proprio perdere". Ahi ahi ahi ahi maledizione, non lo posso perdere. Ma come "non lo posso perdere"? So già che fa schifo, ma scusami! So già che non mi piace per questo e questo. "Ma come?" fa lui "Non l'  hai visto, non  hai letto niente, come fai a dirlo?". Ed eccomi al cinema. Otto Oscar, la madre, la figlia, i bambini, l'  astronauta scemo. Per un po' si ride, qualcuno. Poi la tragedia. La vita, la morte. Proprio a lei, poverina. La mamma, i bambini, tutti che piangono. Anche l'  astronauta diventa buono, un nonno.
In quei momenti vorresti essere dovunque. A casa ammalato, alle corse dei cani, al planetario, al pronto soccorso, dal dentista, dovunque. E invece sono qui, scomodo, non si fuma, otto Oscar, seimila lire, una schifezza, lo sapevo. Che serata!
E Invece ho fatto bene a venirci. Sì. Bisogna saperlo quanto si soffre, bisogna ricordarselo. Perché poi quando non ci vai godi. Non si gode mai abbastanza di quello che si perde, mai.
Ma ti rendi conto? Essere a casa e pensare "questa sera mi sono perso il Machbeth". Che colpo, ragazzi! Venerdì mi perdo La tempesta. Sono già tutto eccitato. Carmelo Bene me lo perdo martedì. No, martedì c' è un film stupendo di Coppola. Ormai devo perdermi quello lì, è fissato. Quando ce n'è due è un po' un casino. Sabato invece sono a posto: non vado al dibattito sul nucleare. E anche lì me la godo, ragazzi!.
Averlo saputo. Io prima non andavo e basta. Invece è di più, molto di più. Non riuscivo mica a gustarmi così l'  idea di non esserci. Ma ti rendi conto? Quando non andavo a vedere Ronconi! Otto ore di godimento, senza intervallo. E che goduria non aver visto Novecento, l'  Otello, la Wertmuller, ET, Severino Gazzelloni, Lindsay Kemp. E Lavia? Io quando non vedo Lavia mi sento più buono, come purificato. Ecco cos'è, anche. Non solo godi, ma ti senti più pulito. Una disintossicazione. Tu pensa, sono cinque anni che ogni martedì e ogni venerdì mi perdo J.R. E' come aver smesso di fumare.
Però attenzione. Sì, attenzione, perchè mi sembra che la situazione purtroppo stia un po' cambiando, sì. Di queste cose colossali, di questi capolavori – così dicono – tipo "Inferni di cristallo", "Padrini", "Cuculi", questa roba qui, ne fanno sempre meno, e non è neanche così obbligatorio andarci.
Maledetti, mi stanno togliendo il gusto di perdermi le cose con soddisfazione. La gente la sera sta a casa. Non so se gode, ma sta a casa. Nella penombra delle loro stanze, una sigaretta, una poltrona

Cosa di prova in un giorno normale
cosa si prova di nuovo ogni risveglio
cosa si prova quando stiamo male
quando si soffre per un piccolo dettaglio.

Cosa si prova in tutte quelle ore
in cui nulla può accadere.
Cosa si prova in tutte quelle ore
in cui nulla può accadere.

Cosa si prova quando c' è un' amicizia vera
e poi si beve insieme e sei anche contento
ma senza impegno e finché dura
con la disinvoltura di vivere al momento.

Cosa si prova in tutte quelle ore
in cui nulla può accadere.

Non resta che il sapore di un' immagine stordita
a volte allegro a volte doloroso
ma senza la memoria accade che la vita
è come un libro che si sfoglia a caso.

Ma che si prova se senti nascere
come da un' altra vita un' energia sconosciuta
se ritrovi il gusto di un gesto semplice
che lasci un segno
ti sembra che la vita sia possibile
ma forse è un sogno.

Cosa si prova ad accarezzare i suoi capelli biondi
cosa si prova a guardare i suoi fianchi ore e ore
cosa si prova appena dopo litigi furibondi
a rinnamorarsi e poi a stufarsi per un raffreddore.

Cosa si prova, cosa viene in mente
a non provare niente.
Cosa si prova, cosa viene in mente
a non provare niente.

Cosa si prova se in due si vive meglio
e ci si sposa, magari in primavera
cosa si prova se all'  improvviso nasce un figlio
senza capire il senso di una famiglia vera.

Cosa si prova, cosa viene in mente
a non provare niente.

Mi resta solo un po' di nostalgia di tutto quel che perdo
le cose buone e le persone care
migliaia di frammenti e dietro ogni ricordo
ti resta solo un vago ricordare.

Ma che si prova se senti nascere
come da un' altra vita un' energia sconosciuta
se ritrovi il gusto di appartenere
al mondo intero
ti sembra di sfiorare l'  impossibile
e forse è vero.
Un animale sconosciuto che gira per la casa
i gesti incomprensibili e l'  aria misteriosa.
Io lo osservo, lo studio
vorrei proprio conoscerlo meglio.
Sto parlando di mio figlio.

Allevato da padre perfetto
trascorreva  intervalli felici
cronometrando il mondo
cronometrando il mondo
cosciente e stupefatto.

Dietro i suoi occhi assorti e strani
c' è un po' dell'  indifferenza dei marziani
di chi divide il proprio affetto
tra il computer e il suo gatto
con un' inspiegabile armonia
senza uno scoppio illogico di gioia
senza nemmeno un riso un po' improvviso
senza neanche la paura della noia.

Ma al contrario di chi è insoddisfatto
lui mantiene il suo proprio equilibrio
cronometrando il mondo 
cronometrando il mondo
cosciente e stupefatto.

Senza gli slanci o le passioni ardenti
senza la smania di grossi mutamenti
e forse cose come queste lui le ha già vissute o viste
attraverso gli occhi degli eroi
forse è uno scherzo della fantascienza
forse è la prova di una razza nuova
che mi dà la sensazione dell'  assenza.

Così estraneo persino al suo tempo
lui mantiene il suo proprio equilibrio
cronometrando il mondo
cronometrando il mondo.

Io vorrei almeno sentirti vicino
in qualche sentimento uguale ai miei
almeno nei deliri che non vedo
o che non hai.
Io vorrei almeno poterti incontrare
in qualche antica forma di ironia
nel cuore, nella voglia di cambiare
o in qualche nostra idea.
Ma quasi certamente
il diciassette e il sessantotto
per lui sono soltanto numeri del lotto.

Allevato da padre perfetto
trascorreva intervalli felici
cronometrando il mondo
cronometrando il mondo
cronometrando il mondo
cronometrando, cronometrando, cronometrando
cronometrando il mondo
cronometrando il mondo.

Ho visto un uomo matto
è impressionante come possa fare effetto
un uomo solo, dimenticato, abbandonato
dietro le sbarre sempre chiuse di un cancello.

Noi fuori dal cancello
noi che siamo normali, noi possiamo far tutto
noi che abbiamo la fortuna di esser sani
noi ragioniamo senza perdere la calma
col controllo di noi stessi, senza orribili visioni.

Noi siamo sani, noi siamo sani
noi siamo fuori dai problemi della psiche
sempre in pace col cervello e con i nostri sentimenti
così normali, i nostri gesti equilibrati
non danneggiano nessuno, sempre lucidi e coscienti.

Noi siamo sani, noi siamo sani, noi siamo normali
noi che sappiamo di contare sul cervello
siamo sicuri, siamo forti, siamo interi
e noi dall'  altra parte del cancello.

Un uomo, lo sguardo fisso
un uomo solo alla ricerca di se stesso
un uomo a pezzi, così impaurito, così bloccato
dietro le sbarre sempre chiuse di un cancello.

Noi fuori dal cancello
noi che siamo normali, noi possiamo far tutto
noi che abbiamo la fortuna di esser sani
possiamo avere un buon lavoro, una famiglia
sempre unita, un' esistenza piena di rapporti umani.

Noi siamo sani, noi siamo sani, noi siamo normali
noi che abbiamo gli strumenti per poterci realizzare
con un titolo di studio
si può viaggiare, si può avere il passaporto, la patente
il porto d' armi e la domenica allo stadio.

Noi siamo sani, noi siamo sani, noi siamo normali
noi che sappiamo di contare sul cervello
noi prepariamo i nostri figli per domani
e noi da quale parte del cancello
da quale parte del cancello.

Siamo proprio normali, noi possiamo far tutto
noi che abbiamo la fortuna di esser sani
noi ragioniamo senza perdere la calma
col controllo di noi stessi senza orribili visioni.

Noi siamo sani, sì, noi siamo sani
noi siamo fuori dai problemi della psiche
sempre in pace col cervello e con i nostri sentimenti
così normali, i nostri gesti equilibrati
non danneggiano nessuno, sempre lucidi e coscienti.

Noi siamo sani, noi siamo sani, noi siamo normali
noi che sappiamo di contare sul cervello
noi prepariamo i nostri figli per domani
e noi da quale parte del cancello
da quale parte del cancello.

Siamo proprio normali, noi possiamo far tutto
noi che abbiamo la fortuna di esser sani
possiamo avere un buon lavoro, una famiglia
sempre unita, un' esistenza piena di rapporti umani.

Noi siamo sani, noi siamo sani, 
noi siamo sani, noi siamo sani,
noi siamo sani

[rumore di fondo] Goal!
Tutti noi ce la prendiamo con la Storia
ma io dico che la colpa è nostra
è evidente che la gente è poco seria
quando parla di sinistra o destra.

Ma cos'è la destra, cos'è la sinistra.
Ma cos'è la destra, cos'è la sinistra.

Fare il bagno nella vasca è di destra
far la doccia invece è di sinistra
un pacchetto di Marlboro è di destra
di contrabbando è di sinistra.

Ma cos'è la destra cos'è la sinistra.

Una bella minestrina è di destra
il minestrone è sempre di sinistra
quasi tutte le canzoni son di destra
se annoiano son di sinistra.

Ma cos'è la destra, cos'è la sinistra.

Le scarpette da ginnastica o da tennis
hanno ancora un gusto un po' di destra
ma portarle tutte sporche e un po' slacciate
è da scemi più che di sinistra.

Ma cos'è la destra, cos'è la sinistra.

I blue-jeans che sono un segno di sinistra
con la giacca vanno verso destra
il concerto nello stadio è di sinistra
i prezzi sono un po' di destra.

Ma cos'è la destra, cos'è la sinistra.

La patata per natura è di sinistra
spappolata nel purè è di destra
la corsia del sorpasso è a sinistra 
ma durante le elezioni è a destra. 

Ma cos'è la destra, cos'è la sinistra.

La piscina bella azzurra e trasparente
è evidente che sia un po' di destra
mentre i fiumi, tutti i laghi e anche il mare
son di merda più che sinistra.

Ma cos'è la destra, cos'è la sinistra.

l' ideologia, l'  ideologia
malgrado tutto credo ancora che ci sia
è la passione, l'  ossessione della tua diversità
che al momento dove è andata non si sa
dove non si sa, dove non si sa.

Io direi che il culatello è di destra
la mortadella è di sinistra
quasi sempre il mal di testa è di destra
la colite invece è di sinistra.

Ma cos'è la destra, cos'è la sinistra.

La tangente per natura è di destra
col permesso di chi sta a sinistra
non si sa se la fortuna sia di destra
la sfiga è sempre di sinistra

Ma cos'è la destra, cos'è la sinistra.

Il saluto vigoroso a pugno chiuso
è un antico gesto di sinistra
quello un po' degli anni Venti, un po' romano
è da stronzi oltre che di destra.

Ma cos'è la destra, cos'è la sinistra.

l' ideologia, l'  ideologia
malgrado tutto credo ancora che ci sia
è il continuare ad affermare un pensiero e il suo perché
con la scusa di un contrasto che non c' è
se c' è chissà dov'è
se c' è chissà dov'è.

Canticchiar con la chitarra è di sinistra
con il karaoke è di destra
i collant sono quasi sempre di sinistra
il reggicalze è più che mai di destra.

Ma cos'è la destra, cos'è la sinistra.

La risposta delle masse è di sinistra
col destino di spostarsi a destra
son sicuro che il bastardo è di sinistra
il figlio di puttana è a destra.

Ma cos'è la destra, cos'è la sinistra.

Una donna emancipata è di sinistra
riservata è già un po' più di destra
ma un figone resta sempre un' attrazione
che va bene per sinistra e destra.

Ma cos'è la destra, cos'è la sinistra.

Tutti noi ce la prendiamo con la Storia
ma io dico che la colpa è nostra
è evidente che la gente è poco seria
quando parla di sinistra o destra. 

Ma cos'è la destra, cos'è la sinistra.
Ma cos'è la destra, cos'è la sinistra.

Destra-sinistra
destra-sinistra
destra-sinistra
Basta!
[Incipit parlato con sottofondo musicale, solo nello spettacolo della stagione 1995-'96:] Le parole definiscono il mondo. Se non ci fossero le parole, non avremmo la possibilità di parlare di niente. Ma il mondo gira e le parole stanno ferme. Le parole si logorano, invecchiano, perdono di senso, e tutti noi continuiamo ad usarle senza accorgerci di parlare di niente.

Tutti noi ce la prendiamo con la Storia
ma io dico che la colpa è nostra
è evidente che la gente è poco seria
quando parla di sinistra o destra.

Ma cos'è la destra, cos'è la sinistra.
Ma cos'è la destra, cos'è la sinistra.

Fare il bagno nella vasca è di destra
far la doccia invece è di sinistra
un pacchetto di Marlboro è di destra
di contrabbando è di sinistra.

Ma cos'è la destra, cos'è la sinistra.

Una bella minestrina è di destra
il minestrone è sempre di sinistra
quasi tutte le canzoni son di destra
se annoiano son di sinistra.

Ma cos'è la destra, cos'è la sinistra.

Le scarpette da ginnastica o da tennis
hanno ancora un gusto un po' di destra
ma portarle tutte sporche e un po' slacciate
è da scemi più che di sinistra.

Ma cos'è la destra, cos'è la sinistra.

I blue-jeans che sono un segno di sinistra
con la giacca vanno verso destra
il concerto nello stadio è di sinistra
i prezzi sono un po' di destra.

Ma cos'è la destra, cos'è la sinistra.

La patata per natura è di sinistra
spappolata nel purè è di destra
la pisciata in compagnia è di sinistra
il cesso è sempre in fondo a destra.

Ma cos'è la destra, cos'è la sinistra.

La piscina bella azzurra e trasparente
è evidente che sia un po' di destra
mentre i fiumi, tutti i laghi e anche il mare
son di merda più che sinistra.

Ma cos'è la destra, cos'è la sinistra.

l' ideologia, l'  ideologia
malgrado tutto credo ancora che ci sia
è la passione, l'  ossessione della tua diversità
che al momento dove è andata non si sa
dove non si sa
dove non si sa.

Io direi che il culatello è di destra
la mortadella è di sinistra
se la cioccolata svizzera è di destra
la Nutella è ancora di sinistra.

Ma cos'è la destra, cos'è la sinistra.

La tangente per natura è di destra
col consenso di chi sta a sinistra
non si sa se la fortuna sia di destra
la sfiga è sempre di sinistra

Ma cos'è la destra, cos'è la sinistra.

Il saluto vigoroso a pugno chiuso
è un antico gesto di sinistra
quello un po' degli anni '20, un po' romano
è da stronzi oltre che di destra.

Ma cos'è la destra, cos'è la sinistra.

l' ideologia, l'  ideologia
malgrado tutto credo ancora che ci sia
è il continuare ad affermare un pensiero e il suo perché
con la scusa di un contrasto che non c' è
se c' è chissà dov'è, se c' è chissà dov'è.

Canticchiar con la chitarra è di sinistra
con il karaoke è di destra
i collant sono quasi sempre di sinistra
il reggicalze è più che mai di destra.

Ma cos'è la destra, cos'è la sinistra.

La risposta delle masse è di sinistra
con un lieve cedimento a destra
son sicuro che il bastardo è di sinistra
il figlio di puttana è a destra.

Ma cos'è la destra, cos'è la sinistra.

Una donna emancipata è di sinistra
riservata è già un po' più di destra
ma un figone resta sempre un' attrazione
che va bene per sinistra e destra.

Ma cos'è la destra, cos'è la sinistra.

Tutti noi ce la prendiamo con la Storia
ma io dico che la colpa è nostra
è evidente che la gente è poco seria
quando parla di sinistra o destra. 

Ma cos'è la destra, cos'è la sinistra.
Ma cos'è la destra, cos'è la sinistra.

Destra-sinistra
destra-sinistra
destra-sinistra
destra-sinistra
Basta!
Tutti noi ce la prendiamo con la storia
ma io dico che la colpa è nostra
è evidente che la gente è poco seria
quando parla di sinistra o destra.

Ma cos'è la destra cos'è la sinistra
Ma cos'è la destra cos'è la sinistra

Fare il bagno nella vasca è di destra
far la doccia invece è di sinistra
un pacchetto di Marlboro è di destra
di contrabbando è di sinistra.
Ma cos'è la destra cos'è la sinistra
Una bella minestrina è di destra
il minestrone è sempre di sinistra
tutti i films che fanno oggi son di destra
se annoiano son di sinistra.
Ma cos'è la destra cos'è la sinistra
Le scarpette da ginnastica o da tennis
hanno ancora un gusto un po' di destra
ma portarle tutte sporche e un po' slacciate
è da scemi più che di sinistra.
Ma cos'è la destra cos'è la sinistra

I blue-jeans che sono un segno di sinistra
con la giacca vanno verso destra
il concerto nello stadio è di sinistra
i prezzi sono un po' di destra.
Ma cos'è la destra cos'è la sinistra
I collant son quasi sempre di sinistra
il reggicalze è più che mai di destra
la pisciata in compagnia è di sinistra
il cesso è sempre in fondo a destra.
Ma cos'è la destra cos'è la sinistra
La piscina bella azzurra e trasparente
è evidente che sia un po' di destra
mentre i fiumi, tutti i laghi e anche il mare
sono di merda più che sinistra.
Ma cos'è la destra cos'è la sinistra

l' ideologia, l'  ideologia
malgrado tutto credo ancora che ci sia
è la passione, l'  ossessione
della tua diversità
che al momento dove è andata non si sa
dove non si sa, dove non si sa.

Io direi che il culatello è di destra
la mortadella è di sinistra
se la cioccolata svizzera è di destra
la Nutella è ancora di sinistra.
Ma cos'è la destra cos'è la sinistra
Il pensiero liberale è di destra
ora è buono anche per la sinistra
non si sa se la fortuna sia di destra
la sfiga è sempre di sinistra.
Ma cos'è la destra cos'è la sinistra
Il saluto vigoroso a pugno chiuso
è un antico gesto di sinistra
quello un po' degli anni '20, un po' romano
è da stronzi oltre che di destra.
Ma cos'è la destra cos'è la sinistra

l' ideologia, l'  ideologia 
malgrado tutto credo ancora che ci sia
è il continuare ad affermare
un pensiero e il suo perché
con la scusa di un contrasto che non c' è
se c' è chissà dov'è, se c' é chissà dov'é.

Tutto il vecchio moralismo è di sinistra
la mancanza di morale è a destra
anche il Papa ultimamente
è un po' a sinistra
è il demonio che ora è andato a destra.
Ma cos'è la destra cos'è la sinistra
La risposta delle masse è di sinistra
con un lieve cedimento a destra
son sicuro che il bastardo è di sinistra
il figlio di puttana è di destra.
Ma cos'è la destra cos'è la sinistra
Una donna emancipata è di sinistra
riservata è già un po' più di destra
ma un figone resta sempre un' attrazione
che va bene per sinistra e destra.
Ma cos'è la destra cos'è la sinistra

Tutti noi ce la prendiamo con la storia
ma io dico che la colpa è nostra
è evidente che la gente è poco seria
quando parla di sinistra o destra.

Ma cos'è la destra cos'è la sinistra
Ma cos'è la destra cos'è la sinistra

Destra-sinistra
Destra-sinistra
Destra-sinistra
Destra-sinistra 
Destra-sinistra
Basta!
 Chi sei?
 Mah, non so.
 Chi sei?
 Sono un non so.
 l' ironia è un' arma della borghesia. Chi sei?
 Sono sono uno che scrive.
 Ah, sei un poeta!
 Beh, chiamami come ti pare.
 Un poeta rivoluzionario?
 Sì, rivoluzionario.
 E di cosa parli?
 Parlo dell'  uomo, dei suoi rapporti, dell'  amore, parlo di un albero
 Ah, di un albero, ero lì che ti aspettavo! Ma non lo sai che parlare di un albero in tempo di rivoluzione è come tradire la rivoluzione?
 c' è la rivoluzione?
 Non fare lo spiritoso! Parlavo dell'  impegno, dell'  impegno ideologico.
 Questa l'  ho già sentita.
 l' hai già sentita ma non l'  hai imparata.
 Non è che non l'  ho imparata, è che a me non interessa il cervello che va, va, chissà dove deve passare di qui, dentro. È l'  istinto che mi interessa, lo stomaco!
 Ah, lo stomaco, ero lì che ti aspettavo!
 Eh ma tu mi aspetti sempre da tutte le parti!
 Per forza, fai ancora il discorso sui sentimenti, sui dolori lo so dove vuoi arrivare. Ma credi veramente di servire a qualcosa?
 Mah, non so. Servo a qualcosa? Dite, ditelo voi, servo a qualcosa? non dicono.
 Non servi a niente! Sei un poeta borghese. Ti rinchiudi in te, non riesci a tirare fuori un' idea, modificarla, cambiarla.
 un' idea, modificarla, cambiarla, elaborarla ci vuole mica tanto! È cambiarsi davvero, è cambiarsi di dentro che è un' altra cosa!
 Sì, sì, ma basta con questi problemi personali, sulla tua vita, sulla tua famiglia!
 Ma insomma tu cosa vuoi, chi sei?
 Sono un extraparlamentare di sinistra!
 E io sono un "extrafamigliare" di sinistra!
 Ma non ha mai pensato che la tua oppressione è un po' meno pesante di quella di tanti altri? Non sai che c' è gente che deve pensare a mangiare, continuamente, con assillo?
 Che fame!
 Non fare il cretino! c' è davvero gente che non mangia nemmeno!
 Anch'io mangio poco. Roba leggera.
 Perché sei malato come tutti gli "intellettualini" che soffrono tanto per il loro foruncoli e non si accorgono dei pericoli veri che ci circondano: repressione, persuasione occulta, fascistizzazione, pericoli enormi, incombenti, subdoli, misteriosi
 Bravo! Bravo, bene! E adesso che hai fatto questa vigliaccata?
 Rieccolo.
 Sì, perché è proprio una vigliaccata speculare così sui sentimenti.
 Io non speculo. Voi avete troppa paura, voi, dei sentimenti. Se non c' è un po' di guerriglia non vi divertite. Ci sono anche dei casi umani normali, no?
 Quali casi umani? Il tuo è pietismo, privo di giudizio, è la lacrimuccia facile che non costruisce niente. Sei un cattolico, ecco cosa sei, un cattolico! E volevi parlare con noi?
 No, coi sordi è meglio di no! È chiaro se non parlo con voi con chi parlo?
 Ma tu devi andare a
 Alt!
[Voce fuori campo: ] A pregare dico, devi andare a pregare, ecco cosa devi fare.
 Canzone discutibile, comunque ti sei salvato nel finale!
 Bravo, siamo sempre d' accordo è la parte della canzone che mi piace meno!
 Certo perché tu li conosci così dal di fuori ci sei mai stato in una fabbrica?
 Veramente no. Ma che ci vado a fare io in una fabbrica? Per te è un' altra cosa, è una maniera di realizzarti, forse l'  unica, la più giusta per te, ma per me
 Eh già, tu te ne stai a casa coi tuoi sentimenti, coi tuoi dolori, ti realizzi con quelli, magari ti ci crogioli dentro, te li tieni come una malattia.
 Ma di che dolori parli? Non ho mica detto che mi fa male un piede! Io, certo, parto da dei fatti personali che poi sono anche di altri per arrivare alla politica attraverso di me, sennò sarei astratto. Ma tu dico, tu, perché fai la rivoluzione?
 Come perché? Perché perché ci sono un sacco di ingiustizie, perché c' è gente che sta male, che muore di fame, perché gli operai non devono essere sfruttati, non devono essere trattati come schiavi, non devono soffrire più
 Bravo Gesù!
 Cosa c' entra Gesù?
 Sembri Gesù.
 Voglio rovesciare le strutture, voglio liberare il lavoro, perché sono un rivoluzionario, io.
 No, sei il solito testacchione che per sfogare le sue libidini gioca a fare il rivoluzionario finto!
 Sei tu il rivoluzionario finto!
 No! Io sono rivoluzionario.
 No, io sono un rivoluzionario!
 No io, mi dispiace, io sono un rivoluzionario.


[La libertà - finale]
'SIRENA'

 La polizia! La polizia!

G: No, no, no calma! Non arriva la polizia. Cosa ci viene a fare qui la polizia? È un effetto, un effetto registrato. Quali sono i casi in cui viene la polizia? Non questi. La nostra libertà di parola è la misura della loro potenza no, voglio dire che ti lasciano il tuo spazio libero quello quello che chiamano libertà, ma con questo spazio tu non hai nessuna partecipazione o meglio nessuna incidenza, nel senso che non hai nessuna possibilità di sovvertire o modificare qualcosa. In poche parole non si riesce mai a dar fastidio a nessuno!

Coro: La libertà non è star sopra un albero
non è neanche il volo di un moscone
la libertà non è uno spazio libero
libertà è partecipazione.

La libertà non è star sopra un albero
non è neanche il volo di un moscone
la libertà non è uno spazio libero
libertà è partecipazione.
E quando la stanza è al semibuio in un silenzio teso, assoluto, impressionante ghinnn! Un gatto, non importa non è mica un giallo! E quando in un pomeriggio caldo pomeriggio? Mah, non importa e quando sei lì sopra di lei, fermo, rilassato; anche lei ferma, non si sa se rilassata. Riassumiamo: io avevo avuto l'  orgasmo ghinnn! Niente a che vedere con quelli che mi organizzo da solo, eh! Ma un discreto orgasmo per essere in due. E quando sei li sopra di lei con lo sgardo intelligente dell'  uomo soddisfatto pensi: avrei voglia di fumare, non puoi, perché c' è questo senso bello dei due corpi l'  uno sopra all'  altro, e senti il tuo poggiare dolcemente con tutti i muscoli rilassati: 65 chili! E pensi: le peserò troppo? È qui ti rovesci sul fianco esattamente un minuto dopo, soltanto un minuto, dopo l'  uomo normale e tenti anche una carezza ghinnn! Per indagare. Già, se lei fosse stata bene, in un certo senso Riassumiamo: io ho avuto l'  orgasmo, lei non si sa. Del resto non si sa mai! Maledizione. Un complotto. Un uomo va con una donna una volta, due volte, dieci volte e non sa mai se lei Difficile anche da chiedere, eh! Generalmente la domanda è: sei stata bene? Più piano, con dolcezza, eh (sottovoce): sei stata bene? E di là: sì certo Certo cosa? Come mi fa incazzare la gente che non vuol capire. Mi spiego meglio, scusa, no, voglio dire, per l'  uomo è chiaro no? Cioè, si vede, quando arriva al massimo, come dire è evidente, c' è la prova! Sì, ma lei voglio dire, le donne, come funzionano? Maledizione, non c' è la prova! È per questo che si sta qui nudi come un cretini a domandarci com'è andata: e allora viene fuori la naturalezza, la tecnica, e il gesto stonato, e il non tener conto dell'  altro e ti-tic e ti-tic e ti-tic e i tempi diversi, e la sintonia e la pienezza, e Wilhelm Reich e ti-tic e ti-tic e l'  abbandono e il perdersi "E io mi perdo e tu non ti perdi" e ti-tic e ti-tic
Un lavoro di coscienza, di precisione, è la partita doppia degli orgasmi!
Intanto la luce filtra appena dalla finestra, una luce bianca, silenziosa, bellissima non importa, non siamo mica qui per fare delle fotografie, dai!
E ti-tic e ti-tic e ti-tic
La rivincita?! No, per carità, non potrei già, e perché prima potevo? che mistero. 
Lei potrebbe ancora, potrebbe sempre anche quella lì è bella eh?!
Silenzio, silenzio di tomba, non può durare questo silenzio. Si sente un gorgoglìo: blo-blo-blo-blob, ah non è niente, una pancia, blo-blo-blo-blob, sono liquidi che si muovono, si spostano, normalissimo, non mi fanno paura le cose scientifiche, blo-blo-blo-blob. Però una pancia che brontola è sempre un po' fastidiosa, eh: non si sa mai se è  la sua o la mia. Bisognerebbe amarla una pancia, voglio dire dentro, invece di restare sempre in superficie. Bisognerebbe amare tutto di una persona, il fegato, lo stomaco, la coratella! Bisognerebbe esporle le cose, farle vedere. Guarda le stelle marine, sempre con lo stomaco di fuori. Poi mica discorsi eh! Mai viste far teorie sull'  amore, le stelle marine. Bisognerebbe parlare di meno e andare in giro con tutto di fuori. Oddio, Non so se lei mi piacerebbe col fegato in mano. Mancanza di abitudine, bisognerebbe studiare un po' d' anatomia, si fa per dire, invece di fare l'  amore così a cazzo!
l' ho sempre detto: se vuoi sciupare l'  amicizia con una persona facci all'  amore. 
E dopo? Ci vuole troppa comprensione per trasformare in dolcezza una cosa venuta male. 
Ti rimetti la camicia, lentamente, ti allacci una scarpa e questa operazione ti sembra che duri tutto il pomeriggio. Pomeriggio? Non importa ti-tic ti-tic ti-tic ti-tic
E quando la stanza è al semibuio in un silenzio teso, assoluto, impressionante ghinnn! Un gatto, non importa non è mica un giallo! E quando in un pomeriggio caldo pomeriggio? Mah, non importa e quando sei lì sopra di lei, fermo, rilassato; anche lei ferma, non si sa se rilassata. Riassumiamo: io avevo avuto l'  orgasmo ghinnn! Niente a che vedere con quelli che mi organizzo da solo. Ma un discreto orgasmo per essere in due. E quando sei lì sopra di lei con lo sgardo intelligente dell'  uomo soddisfatto pensi: avrei voglia di fumare, non puoi, perché c' è questo senso bello dei due corpi uno sopra all'  altro e senti il tuo poggiare dolcemente su di lei con tutti i muscoli rilassati: 70 chili! E pensi: le peserò troppo? E qui ti rovesci su un fianco e tenti una carezza ghinnn! Per indagare. Già, se lei fosse stata bene, in un certo senso io Riassumiamo: io ho avuto l'  orgasmo, lei non si sa. Del resto non si sa mai! Maledizione. Un complotto. Un uomo va con una donna una volta, due volte, dieci volte e non sa mai se lei Difficile anche da chiedere, eh! Generalmente la domanda è: sei stata bene? Più piano (sottovoce): sei stata bene? E di là: sì certo Certo cosa? Come mi fa incazzare la gente che non vuol capire. Mi spiego meglio, per l'  uomo è chiaro no? Cioè, quando arriva al massimo è evidente, come dire, c' è la prova! Ma lei insomma, le donne, come funzionano? Maledizione, non c' è la prova! È per questo uno sta lì nudo come un cretino a domandarsi com'è andata: e sarò stato bravo, e non sarò stato bravo, e l'  egoismo, e l'  abbandono e il non abbandono, e il cervello: ti-tic, ti-tic, ti-tic e il gesto stonato, e la sintonia, e i tempi diversi, e ti-tic e ti-tic e le sarà piaciuto e non le sarà piaciuto Uffa, la partita doppia degli orgasmi!
Lei mi si avvicina un po'. La rivincita?! Non potrei già, e perché prima potevo? che mistero. 
Lei potrebbe ancora, potrebbe sempre anche quella lì è bella eh?!
Silenzio, silenzio di tomba, non può durare questo silenzio. Si sente un gorgoglìo: blo-blo-blo-blob, ah no, niente, una pancia, blo-blo-blo-blob, sono liquidi che si muovono, si spostano, normalissimo, non mi fanno paura le cose scientifiche, blo-blo-blo-blob. Però una pancia che brontola è sempre un po' fastidiosa, eh: non si sa mai se è la sua o la mia. Bisognerebbe amarla più profondamente una pancia, voglio dire dentro, invece di restare sempre in superficie. Bisognerebbe amare tutto di una persona, la pancia, il fegato, il cuore, la colicisti! Beh, la colicisti, insomma Bisognerebbe amare veramente, invece di fare l'  amore come imbecilli!
Non c' è niente da fare, è così: se vuoi sciupare l'  amicizia con una persona facci all'  amore. 
E dopo? Ci vuole troppa comprensione per trasformare in dolcezza una cosa venuta male. 
Ti rimetti la camicia, lentamente, ti allacci una scarpa e questa operazione ti sembra che duri tutto il pomeriggio. Pomeriggio? Non importa ti-tic ti-tic ti-tic ti-tic 
 Adesso, no adesso voi magari vi aspettereste che trovassero i colpevoli eh?
Avete visto troppi film gialli!
Anch'io l'  altra sera esco dal cinema Dov'è la macchina? Ah già l'  ho messa lì. Chiavi, BRUMMM, parte subito, perfetta.
Arrivo, via Londonio non c' è più la casa. Ho sbagliato strada, fammi vedere: 24, 26 maledizione manca il 28! Non c' è più la casa, ho perso la casa. Dove l'  ho messa?
Vediamo un po': sono andato al cinema, un bidone tra l'  altro in macchina no, non posso averla persa, la lascio sempre lì. Dove l'  ho messa?

Io sono sempre stato un po' disordinato
ma la mia casa non è mica un orecchino
a questo punto sono molto preoccupato
un uomo senza casa è un po' un casino.

 Me lo dice sempre la mia mamma che sono disordinato, ha ragione, ha ragione la mamma a proposito la mamma dove l'  ho messa?
Ho perso anche la mamma, possibile? Devo far la denuncia eh. Sì tanto i carabinieri le mamme non le trovano mai. Non era neanche assicurata, però la chiudo sempre eh! Peccato. No, non tanto per il valore, è che era un ricordo!

E poi la mamma non è mica un accendino
che lasci al bar e te lo fregano gli amici
io non vorrei che lei giocasse a nascondino
un uomo senza mamma è un po' De Amicis.

 Bisogna che la ritrovi la mia mamma e anche la mia casa, tutto, e se non loro qualcosa di solido, qualcosa che gli assomigli, qualcosa per sentirti bene, per sentirti giusto, per sentirti sicuro in questa nostra bella Terra, in questa nostra bella Italia. Italia dove l'  ho messa?
Ho perso anche l'  Italia, possibile? l' Italia di Mazzini, di Cavour, dei nostri martiri, degli invalidi senza gambe senza braccia, l'  Inno di Mameli, il tricolore che sventola.
È duro rendersi conto che si sia dissolta così al vento 'PUM' come una scoreggia!
Sì, si capiva che era una situazione che da un momento all'  altro voglio dire in un certo senso ce lo aspettavamo

Però al momento ti fa sempre un certo effetto
per molta gente è stato un colpo troppo duro.
Siamo rimasti proprio orfani di tutto
un uomo senza Italia
un uomo senza casa
senza mamma, senza famiglia, senza storia, senza ideologia, senza capi, senza esercito, senza chiesa, senza clero, uh
un uomo senza niente è più leggero!
Due donne, due donne, due donne.
Da quando sei sposata non è più come prima, ti trovo un po' cambiata l'  amore ti rovina.

Due donne
due donne insieme nel bagno quanti consigli si danno. 
Due donne
due donne si scambian le creme, forse si vogliono bene. 
Due donne
due donne, una donna si specchia sa di non essere vecchia. 
Due donne
due donne si guardano i seni coi loro dolci problemi.

Da quando sei sposata tra noi tutto è finito, davvero sei cambiata e poi c' è tuo marito.
Due donne, due donne, due donne.
E Giuseppe? 
No, no, no, Giuseppe è un nostro amico, no, che io non vedo da un sacco di tempo. Lui sta lì, abita lì vicino. Lo vede praticamente tutti i giorni. Ho saputo che è stato male, che ha avuto dei casini, gravi anche, la moglie, così cose proprio Va be', allora vado lì e gli dico: "Scusa, come sta Giuseppe?". 
E lui: "Vedi, il capitalismo, nella misura in cui è costretto a reprimere i focolai, si scontra con le sue contraddizioni interne!". 
"Sì" dico "è giusto effettivamente ma io adesso dicevo Giuseppe. Ho saputo che". 
"Ah!" fa lui "ormai lo sanno tutti, sì, lo sanno tutti. La CIA ha avuto il peso che ha avuto nel golpe!". 
"Sì, sono d' accordo no, no, sono perfettamente ma adesso io dicevo Giuseppe Giuseppe!". 
"Ah", fa lui, "ma allora tu non hai seguito, è chiaro, non hai seguito. Dayan usa i phantom degli americani, gli arabi hanno i SAM-6, lancia-missili, che i russi hanno dato a Sadat". 
"Ma scusa, non era tuo amico?" 
"Chi, Sadat?" 
"Ma no, Giuseppe!"
"Ma che importanza vuoi che abbia Giuseppe" mi fa lui  "di fronte al Vietnam! Alla Cambogia! Io soffro per altre cose! Mi fa male il mondo!". 
Mi fa male il mondo? A me mi fa male Giuseppe la moglie i figli
Il secolo che sta morendo
è un secolo piuttosto avaro
nel senso della produzione di pensiero.
Dovunque c' è, un grande sfoggio di opinioni, piene di svariate
affermazioni che ci fanno bene e siam contenti
un mare di parole
un mare di parole
ma parlan più che altro i deficienti.

Il secolo che sta morendo
diventa sempre più allarmante
a causa della gran pigrizia della mente.
E l'  uomo che non ha più il gusto del mistero, che non ha passione
per il vero, che non ha coscienza del suo stato
un mare di parole
un mare di parole
è, come un animale ben pasciuto.

E pensare che c' era il pensiero
che riempiva anche nostro malgrado le teste un po' vuote.
Ora inerti e assopiti aspettiamo un qualsiasi futuro
con quel tenero e vago sapore di cose oramai perdute.
Va' pensiero su l'  ali dorate
va' pensiero su l'  ali dorate.

Nel secolo che sta morendo
si inventano demagogie
e questa confusione è il mondo delle idee.
A questo punto si può anche immaginare che potrebbe dire
o rinventare un Cartesio nuovo e un po' ribelle
un mare di parole
un mare di parole
io penso dunque sono un imbecille.

Il secolo che sta morendo
che sembra a chi non guarda bene
il secolo del gran trionfo dell'  azione
nel senso di una situazione molto urgente, dove non succede
proprio niente, dove si rimanda ogni problema
un mare di parole
un mare di parole
e anch'io sono più stupido di prima.

E pensare che c' era il pensiero
era un po' che sembrava malato, ma ormai sta morendo.
In un tempo che tutto rovescia si parte da zero
e si senton le noti dolenti di un coro che sta cantando.

Vieni azione coi piedi di piombo vieni azione coi piedi di piombo.
È sabato, è sabato.
Le nove e mezzo di sera, niente di anormale
ceniamo agli stessi posti eppure c' è qualcosa
si sente, prova a guardarla, c' è un' aria strana
non facciamo l'  amore da una settimana.

È sabato, è sabato.
Domani niente lavoro, forse andiamo al mare
le slaccio la cintura e resto un po' a guardare
la linea armoniosa del collo, la curva delle anche
che per me sono cose risapute e stanche.

Ma è nell'  aria
non so da che cosa ma si sente, è nell'  aria
si vede dai gesti, dai silenzi, è nell'  aria.
In fondo è così naturale
un piccolo sforzo iniziale
poi tutto, tutto va da sé
tutto va da sé
senza fatica, senza fatica.

Le mani si muovono, accarezzano i fianchi
le bocche si avvicinano poi si staccano ancora
i corpi si sfiorano poi si allontanano
di scatto si riallacciano poi si comprimono
il respiro è più forte, incalzante
più affannoso, morboso, ansimante
parole sconnesse, frenetiche, senza pudore
è l'  amore, è l'  amore, è l'  amore.

È sabato, è sabato.
Sdraiati nudi sul letto, un asciugamano
adesso c' è un gran silenzio, un senso d' abbandono
un letto che cigola piano, si avverte il suo rumore
nella stanza di sotto stan facendo l'  amore.
Più forte
spaventoso come un treno, si sente, più forte
poi gridi, soffocati mugolii, sempre più forte
lamenti e respiri affannosi
signori così rispettosi
come fanno? Non ce li vedo
non ce li vedo proprio
come conigli, come maiali.

Mi alzo, vado in bagno, le mani appiccicose
rumore di acqua che scorre, la pancia appiccicosa
dall'  appartamento di sopra, dall'  appartamento di sotto
rumori di gente che si lava
rumori di cessi e di sciacquoni
bellissimo, un amore tutti insieme
un amore collettivo
ma sì, domani è festa
i letti che si muovono
sì, sciacquoni, sciacquoni
forza cessi, è sabato, è sabato, è sabato.
A Milano muoiono in circostanze misteriose
alcuni testimoni della strage di Stato
intanto alla televisione Mariano Rumor
con calma esorta all'  ordine il popolo italiano.

E tu mi vieni a dire "Io amo" come se l'  amore
E tu mi vieni a dire "Io muoio" come se la morte
E tu mi vieni a dire "Io soffro" come se il dolore

A Roma gli uscieri gallonati di Palazzo Madama
danno il via ad una solenne cerimonia
è venuta dal Vietnam del Sud una delegazione
confermando la loro amicizia alla nostra nazione.

E tu mi vieni a dire "Io amo" come se l'  amore
E tu mi vieni a dire "Io muoio" come se la morte
E tu mi vieni a dire "Io soffro" come se il dolore

Capire cosa c' è dietro il dolore
saperlo analizzare e motivare
allora quel dolore è la mia rabbia
di fronte a repressioni sempre più allarmanti
la rabbia di uno, la rabbia di tanti.

A Napoli, così come fosse niente, su una bancarella
tutta piena di coccarde tricolori
c' erano ragazzi che chiedevano fondi
per il Movimento Sociale Italiano.

E tu mi vieni a dire "Io amo" come se l'  amore
E tu mi vieni a dire "Io muoio" come se la morte
E tu mi vieni a dire "Io soffro" come se il dolore

Capire cosa c' è dietro il dolore
saperlo analizzare e motivare
allora quel dolore è la mia rabbia
di fronte a repressioni sempre più allarmanti
la rabbia di uno, la rabbia di tanti.

Capire cosa c' è dietro il dolore
saperlo analizzare e motivare
allora quel dolore è la mia rabbia
di fronte a repressioni sempre più allarmanti
la rabbia di uno, la rabbia di tanti
la rabbia di uno, la rabbia di tanti
la rabbia di uno, la rabbia di tanti.
E tu mi vieni a dire che l'  uomo muore
lontano dalla vita, lontano dal dolore
nella quasi indifferenza non è più capace
di ritrovare il suo pianeta fatto di aria e luce.

E tu mi vieni a dire che il mio presente
è come un breve amore del tutto inconsistente
che preso dai miei sogni io non mi sto accorgendo
che siamo al capolinea, al termine del mondo.

E tu mi vieni a dire che tutto è osceno
che non c' è più nessuno che sceglie il suo destino
non ci rendiamo conto che siamo tutti in preda
di un grande smarrimento, di una follia suicida.

E sento che hai ragione se mi vieni a dire 
che l'  uomo sta correndo
e coi progressi della scienza ha già stravolto il mondo
però non sa capire che cosa c' è di vero
nell'  arco di una vita, tra la culla e il cimitero.

E tu mi vieni a dire c' è solo odio
ci sarà sempre qualche guerra, qualche altro genocidio
e anche in certi gesti che sembran solidali
non c' è più l'  individuo, siamo ormai tutti uguali.

E sento che hai ragione se mi vieni a dire 
che anche i più normali
in mezzo ad una folla diventano bestiali
e questa specie di calma del nostro mondo civile
è solo un' apparenza, solo un velo sottile.

E tu mi vieni a dire quasi gridando
che non c' è più salvezza, sta sprofondando il mondo
ma io ti voglio dire che non è mai finita
che tutto quel che accade fa parte della vita.

Ma io ti voglio dire che non è mai finita
che tutto quel che accade fa parte della vita.
Se il vero è questo nostro tempo da dimenticare
a volte viene in mente che è meglio vivere d' amore.
Avevo un gran timore di non capir più niente del sentimento umano
ma dopo poche ore avevo lei per mano.
Era di primavera, non mi ricordo il mese e neanche l'  anno
vidi la gioia fermarsi e farmi un cenno.

Inadeguatamente mi abbandono a questa dolce sconosciuta
l'  unica degna di ossessionare la mia vita.
Poi tolgo il cuore dal suo corpo tenue di fanciulla
ma per giocare come un bambino con la palla.

E tu non ridere mio dolce amico
non dare ascolto alle mie stupide emozioni
e tu non ridere che in fondo il mondo
è questo assalto di dolci confusioni.

Così stupita guardava il cielo, il bello, i criminali
ma senza impegno, come fanno le piante e gli animali.
Era persino troppo emozionante per chi allena il suo cuore 
coi bei concerti, i discorsi importanti e le letture.
Si camminava casti per la strada o in riva al mare
come due innamorati della Cina Popolare.

E tu non ridere mio dolce amico
non dare ascolto alle mie stupide emozioni
e tu non ridere che in fondo il mondo
è quest'assalto di dolci confusioni.

In una notte calda, piena di abbandono e di tremore 
come si suole fare, abbiamo fatto l'  amore.
Poi tutt'a un tratto ho visto nei suoi occhi un velo di malinconia
e stranamente, senza dire niente, se n'è andata via.
La luce mia si è spenta e piano piano mi sto spegnendo anch'io
ora è silenzio, nirvana, pace e notte oblio.

E tu non ridere mio dolce amico
non ti stupire di questa storia mai esistita
si può anche vivere senza capire
se il vero è il sogno o il resto della vita.
Il Teatro Canzone '93
Libretto di scena

E tu, Stato

E tu, Stato
e tu, Stato
che tu sia ministro, politico o magistrato
o al limite impiegato
comunque pagato inevitabilmente coi soldi del contribuente
cioè dalla gente.

E tu, Stato
che ci chiedi aiuto e che ci corteggi
coi tuoi soliti imbecilli
che passano per saggi.

E tu, Stato
che hai sprecato, hai sperperato, hai gozzovigliato
pubblicamente mi hai rovinato
che se un giorno mi nasce un figlio, povero figlio
è già indebitato.

E tu, Stato
così goffo e impacciato
che continui a fare i tuoi soliti giochi di potere
davanti ai cittadini un po' imbarazzati
che si domandano stupiti
perché non sciolgono i partiti.

E tu, Stato
così contorto, complicato
che per riempire un modulo, una scheda, un tabulato
bisogna essere dei maghi
è quasi come fare un cruciverba
di Bartezzaghi.

E tu, Stato
così preciso e protocollato
che per avere un passaporto, un permesso, una licenza
si sbaglia sempre ufficio
c' è sempre un' altra stanza
e se non ci hai un amico o qualche conoscenza
stai fermo per tre giri e torni al punto di partenza.

E tu, Stato
che tu sia dottore che tu sia ingegnere o anche avvocato
s'intende dello Stato
che dopo anni di lavoro serio
e ore e ore di straordinario
hai risolto scientificamente il sistema più efficiente
per non far funzionare niente.

E tu, Stato
così incosciente e disgraziato
così compromesso, così invischiato
e se ancora qualcuno un po' ingenuo si chiede chi è stato
ma come chi è stato? Lo Stato!

E tu, Stato
ti vedo un po' ammosciato
perdi i colpi, te la vedi brutta
sei, come dire, un po' alla frutta
nel senso che ormai la gente normale
da un punto di vista morale
ha assai più rispetto per un travestito o uno spacciatore
che per un assessore.

E tu, Stato
che ti sei sorpreso, ti sei scandalizzato
per tutti quelli che han rubato
che per farcelo vedere
hai riempito le galere delle tue pecore nere
e noi che lo sappiamop
lo possiamo indovinare come va a finire
perché è una cosa delicata e dolorosa
per cui fra poco
tutti a casa.

E tu, Stato
così giusto e imparziale
col tuo onesto sistema fiscale
s'intende demenziale
che affronti i problemi più urgenti
con tasse nuove
geniali e stravaganti
ancora non mi è chiaro
cosa ci fai del mio denaro
non vedo né ospedali, o tribunali
ma solo allegri e spiritosi
i servizi sociali
generalmente
se uno paga e non ha indietro niente
se non è proprio idiota
rivuole indietro la sua quota.

E tu, Stato
inginocchiato e impaurito
sempre più incerto e cupo
che gridi disperato 'al lupo! al lupo!'
sempre più depresso, sempre più codardo
te la sei fatta addosso
per colpa di un balordo lombardo.
E tu, Stato
che tu sia ministro, politico o magistrato
ci avete castigato
mettendoci di fronte
ad una tragedia inaspettata e sconvolgente
e noi che lo vediamo
come vi agitate per far pagare a noi
quarant'anni di cazzate.
Ma la sola vera riforma delle istituzioni
è che ve ne andiate tutti fuori dai coglioni.
In uno dei miei rari momenti di lucidità ho avuto un' illuminazione così folgorante che lì per lì mi ha spaventato: la libertà mi fa male, anzi malissimo.
Come mi piaceva la mia mamma quando mi diceva: "Guai a te!". Stupenda. E la maestra quando mi bacchettava le mani STOK!  STOK! certe nocche!
Eh, purtroppo quelle maestre lì non ci sono più e i bambini crescono con le mani belle lisce ma deficienti!
Purtroppo anch'io, ormai da tempo, non ho nessuno che mi dica cosa "devo" fare. Posso fare quello che voglio. Sono rovinato. Perché è solo nella costrizione che si aguzza l'  ingegno.
Mi spiego meglio. Un uomo in catene sa benissimo quello che vuole: vuole togliersi le catene. E allora lotta, ringhia, si dibatte, tende i suoi nervi, tira fuori tutta la sua energia e SPRAAACK! Libero! "Sono libero, sono libero, sono libero! sono libero!" Oddio, come sono libero. E pian piano i muscoli della sua faccia si rilassano, si afflosciano, lasciando intravedere i chiari sintomi di una tristezza progressiva e infinita. Dopo un po' ingrassa, anche.
Ma è chiaro: è la lotta per la libertà che fa bene. La libertà fa malissimo. A tutti.
Ma i danni maggiori si riscontrano e risultano più evidenti negli spiriti creativi, negli artisti, nei liberi pensatori.
Alt! Qui ci vuole la censura. Sì, un bel censore o addirittura, non mi vergogno a dirlo, un dittatore. Qualcuno che ci dica cosa dobbiamo fare e cosa non dobbiamo fare.
Sì, ma chi?
La mia maestra. La mia maestra, va lì da uno e STOK!  STOK! sulle dita. "Basta, sei un negato, non devi più scrivere". "Ma come non devo più scrivere, che libertà é questa? Io vado in America!" Bene. E così ci liberiamo di qualche cretino.
Siamo talmente preoccupati per il sopruso fatto su un singolo individuo che non ci preoccupiamo affatto per il sopruso che subiscono tutti gli altri individui costretti a sorbirsi una valanga di cazzate.
Se qualcuno mi domandasse se sia meglio una società repressiva dove un genio venga isolato e considerato un imbecille pericoloso, o una società libera dove qualsiasi imbecille pericoloso possa diventare un genio non avrei dubbi, sceglierei sicuramente la seconda.
Ma con un po' di preoccupazione. Perché se abbiamo già sperimentato quanto faccia male una dittatura militare, non sappiamo ancora quanto possa far male la dittatura della stupidità.
Eppure sembra un uomo
vive come un uomo
soffre come un uomo
è un uomo.

Nasce fragile e incerto 
poi quando ha la ragione 
si nutre di soprusi e di violenza
e vive e non sa il perché della sua esistenza.

È così compromesso
con ogni compromesso
che oramai più nulla né sente né vede 
e il compromesso è l'  unica sua fede.

Eppure sembra un uomo 
vive come un uomo
soffre come un uomo 
è un uomo.

Sul muro c' era scritto:
"alzateci il salario!"
l'  ha cancellato un grande cartellone 
con scritto: "Costa meno il mio sapone". 
Hanno arrestato un ragazzo
che aveva rubato due mele 
vi prego, fate un po' di beneficenza
sarete in pace cosi con la vostra coscienza.

Eppure sembra un uomo
vive come un uomo
soffre come un uomo
è un uomo.

In ditta c' è un salone
lavorano mille persone 
per me è già difficile la vita in due 
e credo che prima o poi ci divideremo. 
Mio padre è mio padre
mio padre è un brav'uomo
mio padre tratta tutti da cretini:
i vecchi bisogna ammazzarli da bambini.

Eppure sembra un uomo 
vive come un uomo
soffre come un uomo 
è un uomo?
È un uomo!
Eppure sembra un uomo,
vive come un uomo,
soffre come un uomo,
è un uomo!

Eppure sembra un uomo,
vive come un uomo,
soffre come un uomo,
è un uomo!

Lei se n'è andata per sempre e lui che l'  amava davvero
non sa se abbandonarsi a gesti disperati
o andare con i suoi amici a travestiti.

Grasso giornalista che ha grande senso morale
a volte si scatena in un' invettiva
con tutta la frenesia di una vecchia diva 

Eppure sembra un uomo,
vive come un uomo,
soffre come un uomo,
è un uomo!

Una donna del Sud, una madre di famiglia
col consenso di suo marito e di suo fratello
s'illude e la fa sul palco e fa lo spogliarello.

Un povero disoccupato che è anche in cassaintegrazione,
disperato ha venduto la moglie, la madre, il bambino
pur di avere al più presto anche lui il telefonino.

Il mondo è un giardino d' infanzia,
è come una vecchia giostra,
e sopra son tanto bambini
che vogliono, vogliono, vogliono mettersi in mostra.



Noto cantautore, gran musicista e poeta,
ci affascina con la voce calda e armoniosa
e col suo bel vestito a frange tutto rosa.

Prete coraggioso, moderno e giovialone,
ha smesso di far le sue prediche dagli altari
e conduce una trasmissione per rockettari.

Eppure sembra un uomo,
vive come un uomo,
soffre come un uomo,
è un uomo!

Era una ragazza curiosa, un' ottima ascoltatrice,
chissà che cosa succede quando poi si cresce,
adesso parla per ore e ti rincoglionisce.

Ho conosciuto un bel vecchio segnato dalla vita
si è rivolto ad una clinica mi pare a Torino,
ora ha il viso che è un po' come il culo di un bambino.

Il mondo è un giardino d' infanzia
con i bimbi forse un po' cresciuti
con tante idee originali,
un mondo fantastico e pieno di bambini idioti.

Eppure sembra un uomo,
vive come un uomo,
soffre come un uomo,
è un uomo!

Eppure sembra un uomo,
vive come un uomo,
soffre come un uomo,
è un uomo!
Che strano 
non sa neanche cuocere due uova
e poi la vedo quando studia 
coi capelli corti e le sue passioni
e avverto il senso di una donna nuova 

Però se guardo 
in certe strane discrepanze
allora non capisco e mi spavento
com'è insensata, misteriosa e buffa la sua scelta
di un paio di sandali d' argento.

Come son giusti gli uomini 
coi loro indumenti maschili
con le loro camicie, le loro scarpe.
Come son giusti gli uomini
l'  impegno civile, le idee
l'  odore di tabacco inglese e le barba rasata
Eva non è ancora nata.

Come son giusti gli uomini 
che sanno giocare a biliardo
che fanno i commenti sull'  ultima partita.
Sono affezionatissimi alle loro innocenti manie
e parlano alla propria donna con aria annoiata
Eva non è ancora nata.

Noi abbiamo fatto del nostro meglio
per peggiorare il mondo.
Noi così cortesi, così lontani
due secoli di baciamani

Come son giusti i giovani 
insieme alle loro ragazze
coscienti che questa polemica è superata.
Come son più sensibili 
di fronte a una nuova realtà
le idee sono buone ma la costola è malandata
Eva non è ancora nata.

Che strano 
non capisco un sandalo d' argento
e non capisco certe irrequietezze
che non mi appartengono e che non amo.
Può anche darsi che ci sia qualcosa
forse il sintomo di un mutamento
aspettiamo.
[Parlato] Sono stanco, non mi sento mai bene, tutte le mattine è sempre così, raccolgo la mia roba, piano, i soliti gesti

Le pieghe irregolari del colletto
lasciano ombre disegnate e nitide
la cravatta un po' sgualcita e logora
trattiene a stento i suoi colori
che si allargano, che si espandono
dopo giorni, dopo mesi, dopo anni 
sempre gli stessi
stanchi, inutili, fastidiosi
stampati nella memoria
non so neanche perché
perché mi sento male.

La bocca impastata e grigia
non ho voglia di niente neanche di mangiare
una mano si muove piano
con gesto normale, abituale
un bottone, un bottone si sta per staccare

Amore, un amore, forse
amore, un amore, forse
qualcosa che mi faccia ritrovare
qualcosa che mi faccia risentire come se
un amore come

Amore. l'  amore, le mie parole
come pesciolini rossi
me le vedo intorno e poi piano piano
in questa atmosfera di confusione
c' è un' intenzione:

Evasione, evasione, evasione, evasione, evasione, evasione, evasione!

[Parlato] Scusa cara, scusa, non è che non ti voglio più bene, no, non è che sto male con te, ma vedi, è difficile spiegare, è come se avessi il bisogno di tornare no più giovane, lo so è ridicolo, il bisogno di andarmene verso qualcosa, verso la vita insomma, poi magari sbaglio tutto, ma vedi ora con lei, con lei

Io sono rinato, io mi vesto in fretta
corro verso il mare aperto
io non ho più freddo, io mi sento vivo
mi sento felice, io sono un bambino
sono un altro uomo.

Un uomo diverso che non sta mai male
un bellissimo animale
ho voglia di bere, ho voglia di mangiare
non ho più problemi, non ho più paura
sono innamorato 
innamorato del mondo, innamorato della vita,
innamorato dell'  amore, innamorato, innamorato

Scusa cara
ci sono dei momenti
vien voglia di andar via
non sai che cosa vuoi.

Vedi cara
se adesso sono qui
non è per rinunciare
ma ho voglia di restare.

Amore, il tuo amore, forse
(Interno – notte)
"Eh sì vivo da solo Si vede, eh c' è un po' di confusione, ma c' è tutto. Sono contento che tu sia salita un attimo. Non l'  avrei mai sperato. No, non fraintendermi con una donna come te non lo farei mai Cioè, sì, lo farei cioè che casino voglio dire non siamo qui per questo. Siediti. Ci ho anche del whisky. Ne vuoi un po'?"
E lei: "No. Voglio fare l'  amore con te."
"Come? Cos'hai detto?"
"Sì" ripete tranquilla, "voglio fare l'  amore con te."
Avevo capito bene. E la Madonna! Ma è una meraviglia. Un miracolo. Bisogna afferrarli al volo, i miracoli. Mica te lo chiedono due volte. Ecco, non le do neanche il tempo di finire la frase. La prendo tra le braccia e la stringo fortissimo. Sono troppo eccitato. La trascino in camera. Mi slaccio la camicia. Mi tolgo le scarpe, i pantaloni, le mutan
Oddio! Non sono pronto. Eppure mi piace da impazzire Niente. Come mai? No, non facciamo scherzi proprio stasera. Non mi succede mai. Comunque le mutande le tengo. Lei è già sotto il lenzuolo. Chissà se è completamente nuda. Speriamo di no, cioè magari un po' di seta
Mamma mia, che faccio? Ecco, mi sdraio vicino a lei e prendo tempo. Silenzio. Cerco di comunicarle quanto sia emozionante l'  attimo in cui non è ancora successo niente Le faccio: "Il sabato del villaggio." E lei, abbracciandomi: "Caro! "Ma come 'caro'? Mi chiamava Giorgio fino a un minuto fa Per loro è facile. Sono subito pronte. lo invece che faccio? La strada della tenerezza, certo che poi è proprio quella che a un certo punto Sì, mi piace, mi dà fiducia. Basta non preoccuparsi. Ma sì, così; con calma. l' accarezzo esplorandola dolcemente in ogni punto del corpo con la punta delle dita. La pelle è sottile. Poi premo leggermente con sensibilità lenta, lentissima, orientale. Niente. Neanche l'  Oriente mi aiuta. Sono disperato.
Provo a buttarmi su di lei con ardore. Il resto verrà da sé. Infatti, lo sapevo. Meno male È bellissima, sì, sì. l' abbraccio, la stringo, la bacio, poi le accarezzo il viso, la guardo negli occhi, e la ribacio, la bacio, la bacio, la bacio
Sì, ma non posso mica andare avanti a baciarla tutta la notte! Calma. Lei non si è ancora accorta di niente. Vedi quando si dice 'una donna meravigliosa' 'una santa'?!
"Come sei bella!"
E lei: "Sì, ma fermati, fermati. Non preoccuparti. Non ti devi sforzare."
Ahi, aveva capito tutto 'la santa'. Mi discosto sfiduciato, in silenzio. Lei si rannicchia dolcemente con la testa sulla mia spalla e mi accarezza piano, quasi distrattamente. Sta cercando di aiutarmi. E ci riesce Brava, ci sta riuscendo così, così miglioro, miglioro. Ora scende, sì, con grande delicatezza gioca con l'  elastico delle mie mutande. Che fa? Me le toglie? Nooo! Errore! Fine del miglioramento.
In questi casi o uno sprofonda, o fa dello spirito. È il mio genere: "Sono belli gli amori spirituali, eh Non si corre il rischio della volgarità." Genialità sprecata. Non è disposta a certe intuizioni. Mi fa solo: "Spero non sia colpa mia" Lasciamoglielo credere, lasciamoglielo credere! Che poi è anche vero. Non si dice in quel modo "Voglio fare l'  amore con te." Non è mica un annuncio economico. E poi, poi non ci si spoglia così: TRAC! La colpa è sua. Sì, va bene, è bellissima ma la colpa è sua. Ma che credeva di fare? Si è anche tutta profumata, come una
Ecco, quest'idea della troia mi piace più di quella della santa. Perché non ci ho pensato prima? Ci sono dei pensieri che fanno effetto. Sì, sì, sento che succede qualcosa finalmente, finalmente. In un attimo sono sopra di lei. Ci siamo. Questa volta me la prendo, me la prendo. Sì, sento affluire il sangue da tutte le parti. Affluire, affluire, affluire No, non da tutte le parti.
Mi ritiro piano piano nel mio angolino. Lo so, lo so, l'  unica cosa è non preoccuparsi, ma a un certo punto si preoccupa lei, la santa. Bisogna distrarla. "Vuoi una sigaretta?" È sempre così. Negli intervalli tra un tentativo e l'  altro si fumano tre pacchetti di sigarette e si parla anche di Gheddafi.
Durante la conversazione lei strofina un po' il suo corpo contro il mio. Poi un po' di più. lo continuo con la Libia. Non le dispiace mica il Medio Oriente. È che a furia di sfregarsi a un certo punto la santa ha una voglia di scopare tale che non si riesce a immaginare neanche in uno scimmione. Mi salta addosso letteralmente. Ora è sopra di me. Sono in sua balia. Non mi dà tregua. Che faccio? Dovrebbero aspettare, le donne, per dio! Dovrebbero star lì buone che poi magari tutt'a un tratto scatta. E invece ti aiutano cioè, credono di aiutarti e ti toccano ahi! maldestre, anche. Allora, sì che fare? lo mi difendo come posso. Cerco di facilitare la sua passione che arrivi al massimo. Certo, faccio qualcosa con le mani così alla rinfusa, con le ginocchia mi agito, tocco, stringo, struscio, sgambetto Lei morde, geme. Poi si calma, si calma Si calma Dev'essere andata bene. Scivolo da sotto di lei sempre più furtivo. Lei resta immobile a pancia in giù. Un attimo di silenzio. Ho capito. È il momento della dolcezza. Le passo una mano sui capelli e la guardo pieno di comprensione
Niente. Dorme come un sasso.
Devo aver dormito un po' anch'io. Dalla finestra chiusa male filtra un po' di luce, azzurra, discreta, silenziosa. È mattino. Strano come dopo certe stanchezze e stravolgimenti capiti qualche volta al mattino una specie di superattività insensata delle funzioni genitali. E, ai soggetti che per tutta la notte sono stati, diciamo così, frigidi, gli viene come una potenza insospettabile, una vera e propria 'fame d' amore' Che poi, più che fame d' amore, è un irrigidimento meccanico da stato febbrile.
Fa lo stesso. Occorre approfittare. Lei sta dormendo ignara. Devo svegliarla. Questa volta ho le carte in regola. "Svegliati, cara, svegliati!" Lei apre gli occhi a fatica. È ancora mezza addormentata. E io, sottovoce: "Voglio fare l'  amore con te." Non mi sembra entusiasta. Ma come? Dopo avermi violentato per tutta la notte Non importa. Mi ci butto addosso tutto nudo, spettinato, con la barba lunga, ma eccitatissimo. Lei mi guarda spaventata. lo la aggredisco facendole sentire tutta la mia potenza. Non si diverte niente. Possibile? Mai vista una cosa del genere cioè, in una donna certo, sono sempre pronte, loro. Non può sfuggirmi così. Ora l'  aiuto io. Le passo una mano sui seni. Non può sfuggirmi così. Scendo, scendo forse ci siamo. Le afferro le mutande. Lei se le tiene. Ma che modi sono?! Certo, la sera leoni, eh Te lo faccio vedere io, avanti, così, buona Macché! Non ci sta. Si divincola, stringe le gambe. "Ma io ti violento, scema! che volevi fare tu, stanotte? Sì, sì, ti violento così!" Mica facile però, se lei non ci sta. Come faranno, come faranno. Ecco, così, brava, finalmente, sull'  ala dello slancio cede, cede, cede. l' ho distrutta. Non ha più energie. Non partecipa, ma cede. Mi lascia fare. Me ne frego. Vado, vado da solo. La prendo con forza, con gesti bruschi, rapidi, isterici, pazzi. Un guizzo nervoso. Un guizzo da lucertola. È roba di secondi. Parlo, bacio, urlo. mugolo, muoio È la fine Amore, amore, amore!!!
'Amore' Che strana parola.
Sono ancora sopra di lei, immobile. Le stringo forte una mano, ma siamo separati dappertutto. Stringere una mano così disperatamente è l'  amore al suo stadio più finale. E il silenzio è il suo fissativo. Quando il silenzio si è insediato fra due persone è difficile farcelo uscire. Il silenzio penetra nei muri, nelle stanze, nei mobili Ovunque è presente. Sotto di esso la vita continua, ma non si sente. Assopita, immobile come noi, ora.
Vivere, non riesco a vivere
ma la mente mi autorizza a credere
che una storia mia, positiva o no
è qualcosa che sta dentro la realtà.

Nel dubbio mi compro una moto
telaio e manubrio cromato
con tanti pistoni, bottoni e accessori più strani
far finta di essere sani.

Far finta di essere insieme a una donna normale
che riesce anche ad esser fedele
comprando sottane, collane, creme per mani
far finta di essere sani.
Far finta di essere

Liberi, sentirsi liberi
forse per un attimo è possibile
ma che senso ha se è cosciente in me
la misura della mia inutilità.

Per ora rimando il suicidio
e faccio un gruppo di studio
le masse, la lotta di classe, i testi gramsciani
far finta di essere sani.

Far finta di essere un uomo con tanta energia
che va a realizzarsi in India o in Turchia
il suo salvataggio è un viaggio in luoghi lontani
far finta di essere sani.
Far finta di essere

Vanno, tutte le coppie vanno
vanno la mano nella mano
vanno, anche le cose vanno
vanno, migliorano piano piano
le fabbriche, gli ospedali
le autostrade, gli asili comunali
e vedo bambini cantare
in fila li portano al mare
non sanno se ridere o piangere
batton le mani.
Far finta di essere sani.
Far finta di essere sani.
Far finta di essere sani.

-------------------------------------------
ultima strofa nelle versioni de "Il teatro canzone" e "Sorie del signor G", 1991
-------------------------------------------
Vanno, tutte le coppie vanno
vanno la mano nella mano
vanno, anche le cose vanno
vanno, si ingrossano piano piano
le fabbriche, i grattacieli
le autostrade, gli stadi comunali
e vedo bambini cantare
in fila li portano al mare
non sanno se ridere o piangere
batton le mani.
Far finta di essere sani.
Far finta di essere sani.
Far finta di essere sani.
Far finta di essere sani.
Far finta di essere

Io ho un amico. È un ragazzo giovane, intelligente, preparato. Molto preparato. E non gli vai mai bene niente, mai. Le canzoni, lo spettacolo, il finale Un rompiballe, insomma. 
Lui mi fa, lui dice: "va be', va be', tu vuoi arrivare al negativo, alla distruzione, all'  autodistruzione. Forse potrà servire a qualcosa, forse, ma poi" e aggiunge forte "Ce l'  hai il biglietto di ritorno?".
Mah, non capisco. Cosa vuole da me? Non vorrà mica un' indicazione, un risvolto positivo, una soluzione? No. Non ho il biglietto di ritorno. E poi comunque – dico comunque – fatto da me, da qui sopra, su un palcoscenico, un po' in alto no, sarebbe sempre un biglietto cumulativo sì, di quelli che li fa uno per tutti, no? 
Basta. Io credo che ognuno deve guardare molto dentro di sé. 
Solitudine? No. Un momento necessario, perché quello collettivo sia un gesto naturale, non velleitario. Voglio dire sì, d' accordo, tutti insieme, tutti su uno stesso treno. Ma ognuno col suo biglietto.

[Coro]
Cerco un gesto, un gesto naturale
per essere sicuro che questo corpo è mio
cerco un gesto, un gesto naturale
intero come il nostro Io.

Cerco un gesto, un gesto naturale
per essere sicuro che questo corpo è mio
cerco un gesto, un gesto naturale
intero come il nostro Io.
Ogni epoca ha la sua malattia.
Mio zio ricorda sempre la "spagnola": travolgente, drammatica, violenta adattissima agli umori umani dell'  epoca. Si potrebbe studiare la storia dal linguaggio delle malattie.
E poi la tisi, il mal sottile che colpiva deliziosamente un' umanità illanguidita, romantica e attaccata alle tende.
Si muore come si deve l'  epoca lo esige.
l' importante, è opporsi alle malattie. l' importante è non invecchiare. Essere vecchi vuol dire non trovare più una parte eccitante e fisica da interpretare e cadere in quello stupido riposo in cui si aspetta la morte.
Non lo abbiamo mica rubato il gusto di vivere. Ci spetta di diritto. Ma forse non basta più difenderlo con la pentola che bolle, con la libertà, col potere all'  immaginazione.
Sento come il bisogno di un rigore ma, a scanso d' equivoci da inventare ogni giorno. Non un poliziotto ma un guardiano di me stesso. La libertà di non essere liberi.
E ora, ai miei amici che gli racconto? Sì, ai miei amici ai Re Nudi, ai Gesù Liberi, agli Erbi Voglio, ai Libertà 1, 2, 3, 4 che gli racconto? Io che sono sempre stato d' accordo che si può far tutto?

Si può, siamo liberi come l'  aria
Si può, siamo noi che facciam la storia
Si può, libertà, libertà.libertà 
libertà obbligatoria.
Nella penombra della scena l'  attore prosegue, senza intaccare minimamente l'  ordine prestabilito.
Avrebbe voglia di rovesciare tutto, introdurre un' inversione, uno sfasamento, una confusione, una curvatura. 
Ma anche negli atti più insoliti la sua vita è un meccanismo perfettamente oleato. 
Qualche rara volta sembra che si riesca veramente a romperlo, una specie di magia.
Per un istante il meccanismo regolato della scena si interrompe. A metà di una frase l'  attore di arresta. La sa a memoria questa parte che recita ogni giorno, ma forse questa sera si rifiuta di andare avanti.
Gli altri personaggi si irrigidiscono col braccio alzato. La misura che l'  orchestra aveva cominciato si prolunga indefinitamente.
Bisognerebbe ora fare qualcosa, dire una parola, una parola qualunque che non sia scritta nel copione.
Si comincia così
dalle fotografie fatte alla stazione
in quelle macchinette
si alza la tendina e ci si mette in posizione
con gli occhi fermi davanti alle crocette.

Flash! Flash! Flash!
trecento lire
in un minuto quattro foto
flash! flash! flash!
trecento lire
in un minuto un depravato.

 Peccato, credevo di essere più luminoso È tutta colpa delle macchinette. Mi ricordo anche la Patrizia, giovane, tratti regolari, carina 'flash! assassina!
È così, Patrizia, si comincia così.

Si comincia così
davanti agli sportelli
di un ufficio postale, ti senti un po' impacciato
e ti guardano male.
Io sono calmo, li ho contati, ne ho davanti nove,
una donna si insinua, le donne son più brave.

Io sono calmo, però
la controllo con l'  avambraccio
tengo duro in silenzio
lei mi odia, io la schiaccio
aiuto, ce l'  ha fatta, s'è insinuata
maledetta, l'  avrei ammazzata!

Meno male, si sono ribellati tutti,
ci si urta
ci si spinge senza complimenti
siamo impazziti, siamo furiosi, siamo stravolti,
è più che giusto
siamo assetati di documenti.

 E tu Patrizia, che faccia fai quando vai in un ufficio a chiedere una tessera? Come fai? Non ti conosco. 
E Mauro, il tuo Mauro che va sempre in India l' avrà dato anche lui l'  esame della patente, in macchina con l'  ingegnere Sembra impossibile.
E che faccia avrete quando pagherete le tasse? c' è gente che non può pagare le tasse, non può fisicamente.
Dovrebbero pensarci.
Non importa, Patrizia. Ormai ce le siamo fatte le fotografie Flash!

Ti ci abituerai
ti ci abituerai,
si comincia sempre così
da una fotografia,
ti servirà dovunque
l'  avrai sempre presente,
fa già parte di te
non puoi buttarla via.

Non la puoi strappare
non ci riesci,
è un essere uguale a te stesso
che non conosci

e porterai a spasso
un doppio di te
una specie di morta venuta male
con gli occhi in fuori
una criminale che non ti lascia mai.

Ti ci abituerai
ti ci abituerai
noi non faremo più
nessuna resistenza

noi che eravamo certi
di non esser coinvolti
ora si può contare
sulla nostra presenza.

Lo sai che siamo attesi
alla mutua e all'  igiene
alle scuole, agli ospedali
ai seggi elettorali.

lo sai che siamo attesi
con le nostre carte
coi timbri, i fogli, i registri,
coi certificati, le carte da bollo
identificati da schede e da nastri
siamo sommersi, siamo dentro fino al collo.
Flash!
Io accuso, io accuso l'  umanità, io accuso le grandi potenze che sfruttano i piccoli stati, io accuso l'  autorità, il potere non democratico, accuso la democrazia, io accuso il governo, gli intrighi, gli imbrogli, la corruzione, io accuso la stampa, io accuso la televisione, io accuso il mondo della canzone, io accuso Sanremo a proposito se telefonano quelli del Festival digli che accetto comunque, che la canzone è già pronta!

Fu proprio là nella corsia di un ospedale
che aprii gli occhi e vidi un letto accanto al mio
il primo giorno si ha una sensazione spiacevole e volgare
e i piccoli disagi non fanno bene al cuore.

Ma la notte, la notte
aumenta lo spessore del dolore con le sue presenze
la notte, il cuore è gonfio la notte
e i lamenti dei malati riempiono le stanze.

Ma stranamente il giorno dopo prima che arrivino i parenti
si fa un poco di ironia persino sui lamenti
e il letto accanto al mio con dentro un uomo grosso e un po' volgare
diventa una presenza singolare.

"Gildo, come faccio, mi vergogno, dovrei andare"
E Gildo, il grosso Gildo, mi insegna da sdraiato come devo fare.
E intanto a pochi metri di distanza si fatica a respirare.

Sono le innocenti stonature di un salotto
sono i piccoli fastidi, i gesti un po' meschini
che fanno l'  uomo veramente brutto.

Ma in ospedale dove la perdita è totale
dove lo schifo che devi superare
è quello di aiutare un uomo a vomitare.
Dove non c' è più nessuna inibizione
dal vomito al sudore, alla defecazione
e allora salti il piano se lo sai saltare
e entri in un altro reparto dell'  amore.

"Gildo, io vorrei che all'  insaputa delle suore"
E Gildo, il grosso Gildo, mi passa di nascosto qualche cosa da mangiare.
E intanto a pochi metri di distanza un uomo muore.

Si parla poco e piano per diverse ore
e a notte alta quell'  ospite agghiacciante vien portato via
e riprende indisturbato e noncurante il ritmo della corsia.

I piccoli disagi, l'  ho già detto fanno male al cuore
ma il senso della morte
è sempre stato troppo forte.
Gildo, non l'  ho mai saputo immaginare
chissà perché improvvisamente diventa elementare
potrà sembrare irriverente ma qualche ora dopo
ridevamo tutti per niente.

Ma a scanso di fraintesi
non è il cinismo mestierante dei dottori
ma il senso della vita che ti spinge fuori.

"Gildo, mi dispiace, son guarito, devo andare"
E Gildo, che naturalmente mai più nella mia vita ci avrò il gusto di incontrare
nasconde, questa volta con vergogna, il suo dolore.

Il cielo azzurro e teso
e le mie gambe strane, senza peso.
Attraversavo il giardino tremante
come in un sogno riposante.
Gli occhi delle nuove madri luccicavano
e i grossi seni sotto le vestaglie biancheggiavano.
Solitario avvertivo quel candore, quell'  aria di purezza
e il cielo era azzurrino e c' era un po' di brezza
e stranamente un senso d' amore che non so dire.
l' uomo capisce tutto, tranne le cose perfettamente semplici.

In un paesino della Toscana del Dugento, zona purissima agricola e pastorizia, nacque un bambino di nome Giotto da Bondone. Il fatto che da grandicello se la facesse con le pecore non turbò molto, perchè era un ragazzo strano
Il sesso dei grandi pittori rimane sempre per noi un fatto molto misterioso. Anche se fanno un originale televisivo, appena c' è una situazione interessante, non so, Giotto che accarezza la pecora con lo sguardo "giusto" insomma sul più bello, arriva un attore con cravatta e occhiali che non c' entra niente, gli strappa la pecora di mano e legge un foglio dagli studi di via Teulada!
Peccato volevamo conoscere Giotto, e invece ci tocca inventare
A me piace immaginarlo intelligentissimo, come noi, sì, sì lo vedo, lo vedo che disegna sui sassi, con le matite colorate "Giotto", il megalomane! E pensa, perchè non è vero che non pensa a niente, pensa, pensa per esempio alla possibilità di fare un cielo diverso da come lo dipingevano prima. Rinnovare tutto, e come tutti sanno queste cose si possono fare soltanto elaborando con la logica e il ragionamento.
Per sviluppare la sua intelligenza Giotto si esercita a lungo nel gioco degli scacchi, legge "l'  Espresso" ora che il formato è piccolo gli torna anche meglio guardare le pecore si abbona a "Panorama", si tiene in continuo contatto con Umberto Eco, segretario della Biennale di Bondone.
Il cielo, si sa, nei quadri di allora è sempre dipinto d' oro, oro zecchino, implacabile e fisso! A Giotto non sembrava tanto giusto, e qui comincia il suo tormento.
Studia la duttilità dell'  oro per modificarla, per portarla avanti, poi tenta un cielo e gli viene tutto d' oro.
Studia la chimica, le stratificazioni oro un po' più chiaro, oro un po' più scuro, ma sempre oro! Capisce che la chimica non può risolvere il suo problema.
Si occupa di filosofia, e siccome è intelligente diventa materialista: soltanto un cambiamento strutturale avrebbe potuto far cambiare il cielo.
Ragiona per giorni e giorni, non si può dire che non sia tenace, si sente abbastanza preparato per affrontarlo, poi ne dipinge unoenorme! 'PAAH'!Tutto d' oro!
E' in preda ad una crisi di nervi, soffre terribilmente di insonnia e per addormentarsi conta le pecore, ma non gli basta, si alza di scatto e parte per Milano – Giotto era un grande viaggiatore, sì, un viaggiatore di cultura, le pecore le vedeva solo negli intervalli, come noi. Milano, Bologna, Copenaghen, partecipa al primo convegno internazionale di semiotica, poi psicanalisi e politica, ormai la necessità di fare un cielo diverso è diventato un fatto collettivo, si mette al lavoro con gli altri, e pensa, pensa, tutti insieme elaborano il linguaggio nuovo per un cielo per un cielo tutto d' oro! Basta, basta, è furibondo, litiga con tutti, fa un gran casino, manda a fanculo Giorgio Bocca, Pasolini, Lacan, tutti, esce incazzato sbattendo la porta!
Si sente più leggero, pensa anche di non andar più dallo psichiatra. E qui ha un' intuizione strana, che stravolge anche la mia interpretazione di Giotto intelligente decide di farsi curare da un veterinario, così, come un animale.
Poi, gli casca l'  occhio sul cielo e fa: "Boh a me mi sembra azzurro Maremma maiala il cielo è azzurro!".
E tutti: "No, no, il cielo è d' oro, è sempre stato d' oro, che sciocchezza, è d' oro, il cielo!".
Lo dipinge d' azzurro, il bestione ignorante, e tutti: "Eeeehh!". E anche Umberto Eco, che è cieco ma intelligente: Vuoi vedere che è azzurro davvero? Bastava guardare! Ho capito! Ho capito che non c' è niente da capire! 
Capire che non c' è niente da capire! Ma non è ancora capire.
Giovani, si fa per dire
eternamente innamorati della vita
col gusto di chi sfida il tempo e vive alla giornata
giovani un po' cresciuti che non sanno ancora bene cosa fare
ma sono sempre e comunque in attesa di un grande avvenire.

Giovani, non tanto giovani
allegri ragazzoni, senza offesa
eroi di quell'  età un po' vaga e anche un po' difettosa
carichi di un potenziale che per adesso non si è ancora espresso
in termini di doti straordinarie e anche di sesso.

 l' importante è mantenersi informa, mettersi addosso una cosa qualunque, basta che stia bene. l' importante è fare un po' gli scemi con le ragazzine.

E intanto la pancia cresce
adagio ogni giorno cresce
è già più rotonda, aumenta pian piano
ieri sembrava un millimetro meno.

Giovani, come siamo giovani
giovani, che bello essere giovani
giovani, siamo tutti giovani
giovani, giovani, giovani, giovani

Giovani, sì fa per dire
felicemente immuni da pensieri
si nutrono di sentimenti, meglio se provvisori
giovani un po' trasgressivi che alla carriera non ci pensan mai
filosofi sempre 'on the road'  che tanto i soldi glieli diamo noi.

 l' importante è prendere la vita come un gran divertimento. l' importante è ridere e scherzare su qualsiasi argomento. Che temperamento!

E intanto la pancia cresce
e il giovane si stupisce
e intanto un capello lì sul cuscino
ahi, che sorpresa, che dolorino.

E intanto la pancia cresce
e intanto le cosce mosce
e intanto allo specchio: Dio, che sgomento
mi sta venendo anche un po' il doppio mento.

Giovani, come siamo giovani
giovani, che bello essere giovani
giovani, siamo tutti giovani
giovani un po' da invecchiare
giovani un po' da rifare
si fa per dire
È nato in un prato un fiore delicato,
è nato in un prato un fiore delicato.
È nato, è nato

 Io mi chiamo G.
 Io mi chiamo G.
 Non hai capito, sono io che mi chiamo G.
 Sei tu che non hai capito, mi chiamo G anch'io.
 Ah. Il mio papà è molto importante.
 Il mio papà no.
 Il mio papà è forte, sano e intelligente.
 Il mio papà è debole, malaticcio e un po' scemo.
 La mia mamma è molto bella assomiglia a Brigitte Bardot.
 La mia mamma è brutta, bruttissima, la mia mamma assomiglia a la mia mamma non assomiglia!
 Il mio papà ha tre lauree e parla perfettamente cinque lingue.
 Il mio papà ha fatto la terza elementare e parla in dialetto, ma poco perché tartaglia.
 Io sono figlio unico e vivo in una grande casa con diciotto locali spaziosi.
 Io vivo in una casa piccola, praticamente un locale, però c' ho diciotto fratelli.
 Il mio papà è molto ricco guadagna 31 miliardi al mese che diviso 31 che sono i giorni che ci sono in un mese, fa un miliardo al giorno.
 Il mio papà è povero guadagna 10.000 al mese che diviso 31 che sono i giorni che ci sono in un mese fa, circa 10.000 al giorno al primo giorno, poi dopo basta.

È nato in un prato un fiore colorato,
è nato in un prato un fiore già appassito,
il fiore colorato è stato concimato,
il fiore già appassito è stato trascurato.

Orbene affinché nel confronto quel fiore non ci perda diamogli un po' di merda!
Lui si svegliò quel giorno e stranamente
la prima cosa intorno che guardava
di colpo quella cosa diventava 
Lui diventava tutto e tutti quanti
lui diventava albero e cavallo
persona, pietra dura e poi trifoglio.
Lui diventava
abbarbicati amanti, uomini silenti e rumorose masse
e tutti gli elementi di città e campagna
ovunque si recasse.

Lui diventava il padre virile e ingiusto
lui diventava il figlio un po' smarrito
l'  onesta madre che l'  aveva concepito.
Lui diventava
i riti della casa e le conversazioni e poi la compagnia
e gli uomini e le donne che per le strade
s'addensano in follia.
E poi la conoscenza, il nobile concetto e l'  intelletto
l'  idea che a tutto tu devi dare un nome
il senso del reale e soprattutto
il maledetto «se e come».
Lui si svegliava ogni mattina e tutto, tutto
diventava suo
e tutto diventava parte di quell'  uomo
che ora sono anch'io.

Non esiste né luogo né tempo
distanza non esiste
io sono gli uomini del passato canuti e saggi
io sono gli uomini del futuro smarriti e scaltri.
Io sono come tutti
io sono gli altri.

Io sono gli altri
io sono gli altri
io sono gli altri
io sono gli altri.

Io sono gli altri
io sono gli altri
io sono gli altri
io sono gli altri.
 No. Io sono un uomo di cultura. Io con quelli lì non ci vado, sono testacchioni. Sì, forse l'  impostazione è anche giusta, ma ci sono troppe cose Certo che il mondo va male, vuoi che non lo veda? Sono più a sinistra di loro, io. È che loro sono ingenui, ignoranti, non hanno dubbi. Mentre io, io sono un problematico e prima di prendere una decisione

Gli intellettuali sono razionali
lucidi, imparziali, sempre concettuali
sono esistenziali, molto sostanziali
sovrastrutturali e decisionali.

 Poi dicono, gli intellettuali. È chiaro, siamo su un altro livello. Loro vanno lì, si picchiano coi fascisti, con la polizia. Cosa risolvono? Non scavano, sono grossolani. Io sono anche magro. Diffido della gente robusta. Gli operai. No, intendiamoci, io sono più a sinistra di loro. È che tanto non si può far niente. Toh! Un po' di vento. E questa foglia che mi batte su un occhio Agire, dicono, bisogna agire. Che fastidio, questa foglia Bisogna vedere come si agisce e se si può agire. Intanto batte, eh Cosa posso fare? Niente, non c' è niente da fare.

Gli intellettuali fanno riflessioni
considerazioni piene di allusioni
allitterazioni, psicoconnessioni
elucubrazioni, autodecisioni.

 Che fastidio, questa foglia. Batte sempre più forte. Cosa posso fare? Niente, non c' è niente da fare.
Va a finire che perdo l'  occhio.
Che cambiamento, eh?
Io mi ricordo che qualche tempo fa si parlava, si parlava, si parlava con i comp con gli amici, si parlava nelle case, ma anche fuori, nelle piazze, si discuteva, si discuteva di tutto, il mondo, la politica, la vita, i fatti personali, insomma si parlava anche troppo!
Poi di colpo, niente! No, voglio dire, altre cose: il tennis, i vini del Reno, com'è la neve a Cortina per carità io non c' ho niente contro la montagna e neanche contro il tennis o il cricket o lo squash.
Ci dev'essere uno strano godimento a sentirsi inutili, perché sono tutti più allegri, più ottimisti e tutti via a sciare e vela, windsurf, equitazione, golf bello!
Secondo me per essere bravi in quegli sport lì non è che bisogno essere proprio imbecilli, però aiuta!
Poi un po' di bella vita, un po' di soldi non fanno schifo a nessuno, si diventa più belli, più puliti, un' ora di palestra, una doccia, l'  amore, la pienezza dei sensi, la natura
Nel frattempo gli oggetti erano andati al potere. La loro prima vittoria era stata il superamento del concetto di utilità. Piano piano avevano occupato anche gli spazi più nascosti delle nostre case e da lì ci spiavano. Nessuno se n'era accorto all'  inizio, anzi la loro silenziosa presenza sembrava piacevole e confortante, era difficile intuirne il senso sovversivo. Dopo anni di schiavitù gli oggetti tentavano la strada del dominio
Non si sa da quali strati sia cominciata la rivolta.
Negli anni sessanta il disco a 45 giri fu una specie di "Spartaco", ma già da tempo nei nostri salotti dominava la presenza dell'  oggetto "Sapiens", mentre le sorelle Candy, più stupide e viscerali, occupavano sgarbatamente le cucine e le stanze da bagno. Nessuno aveva compreso il loro piano diabolico. Appostati dietro le vetrine gli oggetti ci sceglievano selezionandoci in base al reddito. Nessuna riforma fiscale avrebbe mai consentito un' individuazione più precisa. Anche i più poveri che finalmente, per la prima volta nella storia, erano i privilegiati e forse gli unici a potersi salvare, avevano accumulato una gran serie di cazzate inutili.
Non c' era più speranza per nessuno. La resistenza dell'  uomo era sporadica e soggettiva, sì, troppo individuale handicappato nel fisico, stupidamente biodegradabile, debole, fatto male, coi polpacci al posto sbagliato che non riparano, mai capito perché non gli hanno messi davanti, che quando picchi con gli oggetti, 'STUCK', lo stinco!
Cosa poteva pretendere l'  uomo così fragile, così disfunzionale. Anche la riproduzione: bambino, delicato, nove mesi di tempo, parto, magari difficile, forcipe. Loro 'PLUM', fatto! Bel vantaggio! Senza contare gli altri vantaggi: sentimentalismo quasi niente, assoluta certezza ontologica, visione del mondo chiarissima, visione oggettiva  La Candy ha la stessa percezione di me che ha anche il tostapane, temendo, tutti d' accordo, avevano vinto.
Anche la mia vecchia tabacchiera che per anni mi aveva seguito come un maggiordomo fedele, andava con loro. No, no da lei non me lo sarei mai aspettato, dal tostapane sì, 'TUCK', antipatico, da lei così sensibile vederla partecipare a questa enorme sfilata di oggetti inanimati che avanzava vittoriosa dietro il suo leader naturale, la Candy!
La gente per la strada li osservava preoccupata, gli schieramenti politici purtroppo avevano cose più importanti a cui pensare, era la fine, avevano vinto!
La Chiesa, sempre sensibile agli strani sconvolgimenti del tempo, come già aveva fatto molti anni prima con la donna, decise di concedere l'  anima anche agli oggetti e come allora aveva rivalutato la figura della Madonna, ora aggiungeva al suo calendario una nuova festività: il Candy Day!
Noi che siamo gli omini che stanno nella testa, noi guidiamo gli omini che stanno nel corpo. Noi sappiamo valutare, sappiamo giudicare quel che si deve e quel che non si deve fare. E respingiamo le assurde richieste degli omini del corpo che pretendono di partecipare, di amare, di emozionarsi, di sentire. Ah! Ma come possono sentire se non sanno capire? Noi siamo preparatissimi, a volte ci presentiamo melliflui e supplicanti, altre volte comprensivi e accomodanti, altre volte 
Duri!!! 
Noi, uomini del cervello, noi rompiamo ogni vincolo e, liberi dalle frenanti esigenze corporali, noi
 Sì. Sì, sì, li conosco quei discorsi, li ho fatti anch'io. È una vita che parlate di operai. 

Belli, con le mani grosse e con i pugni chiusi. 
Forti, con le braccia sporche e con il petto in fuori. 
Nudi, sudati, coraggiosi 
che si muovono gloriosi. Gli operai. 

È una vita che fate la retorica sugli operai. Gli operai. 

Belli, con le spalle larghe e i visi aperti.
Forti con i loro sguardi fieri e sani.
Veri, autentici, onesti 
come si vedono sempre sui vostri manifesti. 
Gli operai. 

Ma basta con questi discorsi. Basta. 

Gli operai sono gente come noi
e non è vero che hanno l'  esclusiva
dello sfruttamento.
Gli operai sono anche peggio di noi 
perché non ne hanno coscienza
non se ne rendono conto 
e non sanno mai niente
e fanno discorsi grossolani che non si possono sentire.

Gli operai sono immaturi e impreparati
leggono poco e non si fidano della cultura.
Gli operai hanno ancora il complesso della borghesia
dei suoi valori scontati che loro vogliono imitare
con sforzi meschini che non si posson più vedere.
Gli operai.

Gli operai sono solo più oppressi e più sfruttati di noi
hanno altri problemi e non sono invischiati in oggetti
che noi custodiamo con cura.
Gli operai hanno addosso soltanto una rabbia che cresce
una rabbia che si estende 
da sbattere addosso ai padroni
che la polizia difende.

Gli operai hanno ancora una forza per non farsi fregare
dalla gente per bene che con tante parole 
e con tante promesse, li frena, li tiene.
Gli operai.

Gli operai hanno addosso una forza tremenda
che può rovesciare questo mondo di merda
che noi alimentiamo e non si ferma mai.

Gli operai.
Gli operai.
Gli operai
Op op op muovere il cavallo o l'  alfiere. 
Op op op pedone 
no, di due, pedone di due, è così evidente!
Op op occhio alla regina op 
macché, op piedi per terra! 
Regina in C3, così un po' di logica, no? 
Via subito l'  arrocco no no no così 
Ecco, lo sapevo lo stallo!
Guardatemi bene
eccomi davanti a voi
non per fare strani mischiamenti
non per stare insieme
non mi va la vostra scuola, la vostra famiglia
e di rispettarvi non ho nessuna voglia.

Guardatemi bene
non credo più a niente
non voglio più lavorare
come un deficiente.

Non ho più speranze
mi sono fregato
ma ormai me ne fotto.
Avete visto come sono ridotto.

Pa pappà-parà-parà pappà-parà-parà
Pa pappà-parà-parà pappà-parà-parà

Guardatemi bene
ora non ne posso più
non ho più problemi di coscienza
ne ho le palle piene.

Me ne frego dei partiti
me ne frego dei gruppi
tentativi disperati
ne ho fatto già troppi.

E ora andiamo a ballare
tanto per consolarci
su quello che rimane
sui circoli ARCI.

Arriva la febbre
del sabato sera
e io mi ci butto.
Avete visto come sono ridotto.

Pa pappà-parà-parà pappà-parà-parà
Pa pappà-parà-parà pappà-parà-parà

Guardatemi bene
eccomi davanti a voi
con lo stile arguto
di un giullare gaio, originale
eccomi che mi esibisco e vi rido sul muso
fiero dei miei orecchini e degli spilli nel naso.

Guardatemi bene
mi fa schifo la gente
quando vi mostro il culo
è un segnale importante

sono un vostro figlio
una vostra creazione
un vostro prodotto.
Avete visto come sono ridotto.

Pa pappà-parà-parà pappà-parà-parà
Pa pappà-parà-parà pappà-parà-parà

Guardatemi bene
eccomi davanti a voi
questa volta senza recitare
senza fare scene

eccomi davanti a voi
come fossi a un processo
fiero dei miei vent'anni
buttati nel cesso.

Guardatemi bene
sono distrutto e impotente
sono la degradazione
non sono più niente.

Guardatemi bene
ho gli occhi nel vuoto
drogati e corrotti.
Avete visto come siete ridotti
avete visto come siete ridotti.

Pa pappà-parà-parà pappà-parà-parà
 La fine di una civiltà non è quasi mai avvertita da coloro che la vivono direttamente.
La fine di una civiltà si rivela dallo scadere dei vecchi principi su cui si reggeva, ma anche dagli atteggiamenti più banali della nostra quotidianità.
La fine di una civiltà prevede da sempre l'  invasione di orde barbariche che si insinuano nelle strutture portanti e a poco a poco occupano tutti i posti di potere.
Tanto più l'  uomo cosiddetto civile è stanco ed esangue, tanto più è certa e inevitabile la vittoria dei barbari.

Il fascino di un atelier pieno di mèche, di profumi e sorrisi
Armani, Dolce e Gabbana, Valentino.
Il mito di una rock-star coi suoi successi sempre più famosi
e voi tutti in piedi col vostro accendino.

E intanto i barbari arrivano i barbari.
E intanto i barbari arrivano i barbari.

Passare una serata allegra 
nel clima intimo della tua casa
assistere a un programma trucido col pianto in gola.
Oppure in un grande stadio 
all'  ultimo minuto della ripresa
arriva finalmente il goal e parte la "ola".

E intanto i barbari arrivano i barbari.
E intanto i barbari arrivano i barbari.

Il lotto, il totogol, il gratta e vinci, ma che emozione
la vita è un uovo di Pasqua, una lotteria.
Il gusto di un corpo sano, mangiare poco ed allenarsi bene
coi vostri massaggi
e l'  omeopatia.

E intanto i barbari arrivano i barbari.
Ma chi sono i barbari dopo ve lo dico i barbari.

E voi spensierati con niente da fare, con niente da dire
avete capito che anche l'  aspetto si può migliorare.
Vi fate il viso, le mani, i piedi, vi fate i capelli
ma l'  ansia cresce, vi fate le tette, il culo e le cosce che cosce!
E devo dir che siete bravi, bravi, siete proprio bravi, bravi
che date il vostro contributo
il vostro aiuto festoso e originale
alla caduta dell'  Impero Occidentale.

In questa allegra esibizione
ognuno è artista come può, come gli viene.
Immergersi in un computer e rincoglionirsi con un bel giochino
un video pieno di ostacoli, senza fine.
In genere si finisce in un gradevole ristorantino
una gran bella mangiata
e tutto va bene.

E intanto i barbari arrivano i barbari.
E intanto i barbari arrivano i barbari.

l' insolita emozione di una domenica un po' speciale
commossi tra la folla a vedere il Papa.
c' è un senso di euforia, di grandi mutamenti nel sociale
fra poco cambia tutto
entriamo in Europa.

E intanto i barbari arrivano i barbari.
Ma chi sono i barbari dopo ve lo dico i barbari.

E voi spensierati con niente da fare, con niente da dire
un idromassaggio, mezz'ora di stretching e via a ballare.
Un po' di palestra, la tua pasticchina, ma senza eccesso
un po' di orecchini, la lampada al quarzo e un pelo di sesso che sesso!
E devo dir che siete bravi, bravi, siete proprio bravi, bravi
che date il vostro contributo
il vostro aiuto festoso e originale
alla caduta dell'  Impero Occidentale.

E intanto i barbari arrivano i barbari
e intanto i barbari ma che paura i barbari
arrivano i barbari
da come noi viviamo i barbari
da quello che facciamo i barbari
sì ma chi sono i barbari
adesso ve lo dico i barbari
i barbari
i barbari.
Eccoci qua, eccoci qua, eccoci qua
Quand' ero piccolo non stavo mica bene
ero anche magrolino, avevo qualche allucinazione
e quando andavo a cena, nel tinello con il tavolo di noce
ci sedevamo tutti e facevamo il segno della croce.

[Parlato] Dopo un po' che li guardavo mi si trasformavano: i gesti preparati, degli attori, attori consumati che dicono la battuta e ascoltano l'  effetto. Ed io ero lì come una comparsa, vivevo la commedia, anzi no la farsa, e chissà perché durante questa allucinazione mi veniva sempre in mente una stranissima canzone:

I borghesi son tutti dei porci
più sono grassi più sono lerci
più son lerci e più c' hanno i milioni
i borghesi son tutti

Quand' ero piccolo non stavo mica bene
ero anche molto magro, avevo sempre qualche allucinazione
e quando andavo a scuola mi ricordo di quel vecchio professore
bravissima persona che parlava in latino ore e ore.

[Parlato] Dopo un po' che lo guardavo mi si trasformava, sì, la bocca si chiudeva stretta, lo sguardo si bloccava, il colore scompariva, fermo, immobile, di pietra, sì, tutto di pietra, e io vedevo già il suo busto davanti a un' aiuola con su scritto: "Professor Malipiero – una vita per la scuola", e chissà perché anche durante questa allucinazione mi veniva sempre in mente una stranissima canzone:

I borghesi son tutti dei porci
più sono grassi più sono lerci
più son lerci e più c' hanno i milioni
i borghesi son tutti

Adesso che son grande ringrazio il Signore
mi è passato ogni disturbo senza bisogno neanche del dottore
non sono più ammalato, non capisco cosa mi abbia fatto bene
sono anche un po' ingrassato, non ho più avuto neanche un' allucinazione.

[Parlato] Mio figlio, mio figlio mi preoccupa un po', è così magro, e poi ha sempre delle strani allucinazioni, ogni tanto viene lì, mi guarda e canta, canta un canzone stranissima che io non ho mai sentito:

I borghesi son tutti dei porci
più sono grassi e più sono lerci
più son lerci e più c' hanno i milioni
i borghesi son tutti 
mah!
 l' uomo è un animale socievole
quando incontra qualcuno che la pensa come lui
scodinzola.

Da soli non si può far niente
non è che io non dia valore all'  individuo
ma credo che un momento collettivo
sia un bisogno dell'  uomo per sentirsi vivo
per crescere e imparare
bisogna essere in molti
e non si può contare
sui cani sciolti.

Da soli non si può far niente
è giusto trovare una propria appartenenza
un fondersi di idee e intenzioni
per distruggere un mondo di corruzioni
per poter ricominciare
ci voglion nuovi volti
e non si può contare
sui cani sciolti.

Da soli non si può far niente
bisogna tentare una qualche aggregazione
la sento come l'  unica salvezza
un' unione che dia una sicurezza
ci dobbiamo ritrovare
per non essere travolti
e non si può contare
sui cani sciolti.

Ma i cani sciolti
un po' individualisti
un po' anarcoidi
sono gli ultimi utopisti
purtroppo non si accontentano
delle elezioni e dei partiti e delle coalizioni
ne hanno pieni i coglioni.

Non ce la fanno a delegare
se non si sentono coinvolti
sono proprio allergici al potere
i cani sciolti.
Io conosco, conosco della della gente, che per buttar lì, butta lì niente, praticam però in compenso non va via mai, sì, è una troupe, che lavora in un posto che non è proprio un teatro, è ancora più magico, più misterioso, pieno di saloni, scale a spirale, di tappeti La luce pende da preziosissime gocce che hanno il nome di lampade, e in ognuno di questi saloni c' è sempre uno specchio che duplica fedelmente le apparenze.
E così abbiamo due Leoni, anziché uno, due Leoni e due Mori, che sembra anche una cosa di amanti a Venezia, coi colombi, tutto un gioco Ne avevo viste tante di troupe anche nella storia, di diversi tipi, sì, melliflui, furbi, oppure assetati di potere, repressivi, autoritari Loro sono diversi: stravaganti stravaganti non li avevo mai visti, davvero! Si alzano la mattina ogni tanto, una tantum, pari, dispari, buio, luce dei giocolieri, dei prestigiatori funambolici, che hanno tutta una capacità di coinvolgere nei loro giochi un vasto pubblico che li segue con interesse, proprio per questa comicità innata che ognuno di loro possiede, che in gergo teatrale si chiama "buffo naturale"! Anche anche all'  estero hanno molta gente che li segue, sì, che ride moltissimo, sì no, in America no, perché hanno dei comici che sono vedette internazionali! E poi non si capisce come loro, gli americani, così lontani da da dalla Grecia, dal suo teatro, non si capisce come possano avere questa grossa tradizione di "maschere" No, i nostri sono più casalinghi, ma "pirotecnici" nel loro piccolo, sì, è incredibile il ritmo insostenibile, il fuoco di trovate, di effetti sì, hanno anche loro qualche qualche "effetto fisso" , sì, quello che in gergo teatrale si chiama "tormentone", sì, cioè l'  insistere su alcune parole che hanno proprio un senso buffissimo proprio perché ripetute tante volte, non so, per esempio"Bum! Deprechiamo Bum! Esprimiamo il nostro sdegno Bum! Siamo solidali con le famiglie Bum!" Bravissimi! bravi! dei veri professionisti della risata sì, la "risata di stato"!
Un po' più pericoloso anche che se fa ridere ma in un altro senso, sarebbe ripetere un vecchio sketch di un comico uhm ehh di di tanti anni fa, sì, un caposcuola eh, un comico piccolo, che portava sempre la corona, sì, buffo proprio, e che dopo anni di giochi, di trovate, di gag, disse: "Ne abbiamo provate tante, proviamo anche questa".
Fa un certo effetto non capire bene
da dove nasce ogni tua reazione.
E tu stai vivendo senza sapere mai
nel tuo profondo quello che sei
quello che sei.

I mostri che abbiamo dentro
che vivono in ogni uomo
nascosti nell'  inconscio
sono un atavico richiamo.

I mostri che abbiamo dentro
che vagano in ogni mente
sono i nostri oscuri istinti
e inevitabilmente
dobbiamo farci i conti.

I mostri che abbiamo dentro
silenziosi e insinuanti
sono il gene egoista
che senza complimenti
domina e conquista.

I mostri che abbiamo dentro
ci spingono alla violenza
che quasi per simbiosi
si è incollata
alla nostra esistenza.

La nostra vita civile
la nostra idea di giustizia e uguaglianza
la convivenza sociale
è minacciata
dai mostri che sono la nostra sostanza.

I mostri che abbiamo dentro
i mostri che abbiamo dentro.

I mostri che abbiamo dentro
ci fanno illanguidire
di fronte a quella cosa
che spudoratamente
noi chiamiamo amore.

I mostri che abbiamo dentro
sono insaziabili e funesti
sono il potere a tutti i costi
ma anche chi lo odia
soltanto per invidia.

I mostri che abbiamo dentro
ci ispirano il grande sogno
di un Dio severo e giusto
col mitico bisogno
di Allah e di Gesù Cristo.

I mostri che abbiamo dentro
ci inculcano idee contorte
e il gusto sadico e morboso
di fronte a immagini di morte.

La nostra vita cosciente
la nostra fede nel giusto e nel bello
è un equilibrio apparente
che è minacciato
dai mostri che abbiamo nel nostro
cervello.

I mostri che abbiamo dentro
crescono in tutto il mondo
i mostri che abbiamo dentro
ci stanno devastando.

I mostri che abbiamo dentro
che vivono in ogni mente
che nascono in ogni terra
inevitabilmente
ci portano alla guerra.
I padri miei, i padri che c' ho avuto io
erano seri e prudenti
gli abiti grigi, i modi calmi e misurati
persino nei divertimenti.

Parlavano con le donne di casa
con quell'  aria da vecchi padroni
quel tanto di distacco e di superiorità.

I padri miei, appassionati di poesia
nei loro antichi appartamenti
sotto le lampade di vetro a sospensione
dietro discreti paraventi
parlavano e discutevano
come vecchi europei ammuffiti
imprigionati dal glicine e dalla stupidità.

I padri miei, i padri che c' ho avuto io
in un' Italia un po' strana
non han potuto fare a meno di sognare
l'  Africa orientale italiana.
Nei padri miei c' è un' aria che assomiglia
alle foto dei vecchi bersaglieri
che mostrano a colori la loro dignità.

I padri miei non ispiravano allegria
chiudevano le porte a tutto
e per i giovani vivaci, esuberanti
non avevano nessun rispetto.
Punivano, perdonavano
come vecchi maestri di scuola
suggestionati dal cuore e dalla moralità.

Ma avevano una certa consistenza
e davano l'  idea di persone
persone di un passato che se ne va da sé.
I padri tuoi, i padri tuoi
i padri come potrei essere io
non sono austeri e riservati
si vestono più o meno come voi
sono padri colorati.

I padri tuoi 
si sentono vicini ai tuoi problemi
parlandone così da pari a pari
senza fare i signori, senza falsa dignità.

I padri tuoi 
di cosa mai li puoi rimproverare
non certo di una assurda incomprensione
nemmeno di cattiva educazione o di abuso di potere.

I padri tuoi
che sembrano studenti un po' invecchiati
non hanno mai creduto nel mito
del mestiere del padre e nella loro autorità.

I padri tuoi

In un' immagine sfuocata, un po' allungata
viene fuori senza alone di errori
viene fuori, viene fuori, viene fuori

i padri tuoi 
son sempre più sensibili e corretti
non hanno la mania di intervenire
puoi fare tutto quello che ti pare, sono sempre più perfetti.

I padri tuoi 
nel ruolo di moderni animatori
son tutti diventati libertari
collezionano invenzioni, innovazioni, attualità.

I padri tuoi

In un' immagine sfuocata, un po' allungata
viene fuori senza alone di errori
viene fuori una figura pulita e inconsueta
corredata di nuovissimi umori
viene fuori, viene fuori, viene fuori

i padri tuoi, i padri tuoi
i padri come potrei essere io
come potrei essere io, come potremmo essere noi.

Spalanchiamo le porte a tutto per il progresso del mondo
noi che non siamo certo padri fascisti, padri autoritari
liberi e permissivi non rappresentiamo vecchie istituzioni.

Spalanchiamo le porte a tutto per il risveglio del mondo
noi così impegnati, così pieni di rigore
allegramente noi compriamo biciclette da cross per i nostri figli.

Spalanchiamo le porte a tutto per l'  esultanza del mondo
del solito mondo, del solito
noi che continuiamo a regalare centinaia di palloni
biliardini e macchinine giapponesi.

Spalanchiamo le porte a tutto per lo sviluppo del mondo
noi che non facciamo nessuna resistenza
e che ci stravacchiamo nel benessere e nella mascherata della libertà.

Spalanchiamo le porte a tutto per il trionfo del mondo
del solito mondo, del solito mondo, del solito mondo, del solito

In un' immagine sfuocata, un po' allungata
viene fuori senza alone di errori
viene fuori una figura pulita quasi bianca, dissanguata
una presenza con pochissimo spessore che non lascia la sua traccia
una presenza di nessuna consistenza che si squaglia, si sfilaccia
viene fuori, viene fuori una figura disossata 
che a pensarci proprio bene nell'  insieme dà l'  idea di libertà

viene fuori, viene fuori, viene fuori
i padri tuoi, i padri tuoi, i padri tuoi, i padri tuoi, i padri tuoi, i padri tuoi.
Viva! Giovanotto, non abbia paura, venga Lei si vede istruito Stia attento, il terreno ssvvtt! Mi capisce? Guardi, guardi quello lì Era DC. Socialista. Viva! Mi capisce?
E mia madre, la mamma, una santa azione cattolica destra della DC, nel dopoguerra Ha votato PCI. E allora uno dice: come è cambiata la mamma ! Che dialettica 
No, lei è rimasta uguale, tale e quale. Sono i partiti che ssvvtt! slitten slittano! Viva!
E se i partiti slittano, da vecchio uno si trova ad essere più rivoluzionario nominalmente.
Io ci ho un figlio extraparlamentare. Non beve, gente seria,  che non scazza. Ecco, se rimanesse lì DP quella roba lì tra tre o quattro anni  partito di centro! ssvvtt! Capito lo scivolo?
Bisognerebbe saltare sempre, come la lepre E chi ce la fa?
Perché vede, uno si mette qui, in una fatta sarebbe la buca della lepre Ecco, io sono qui, a sinistra. Quell'  altro lì un' altra buca, più a destra. Giusto, è il suo posto, ci si trova bene. Dopo, i partiti ssvvtt! Tutti nella stessa buca. Un troiano. Viva!
Esci dalla buca, se ti riesce vai più a sinistra, più a sinistra che puoi il paese si sposta tutto a sinistra: un governo di sinistra!
Dunque: Andreotti, Moro, Rumor questo lo metto qui Fanfani qui Donat-Cattin Troppo? Ecco, Colombo Così, va bene così.
Blululum! Crolla di nuovo. Bisogna cambiare.
Allora: Andreotti lo sposto e lo metto qui Moro, qui no, qui c' era già prima meglio qui Gui Gui lo butto via Moro, Rumor Mi avanza un Fanfani Allora sposto Piccoli con un po' di pazienza 
È calcolato che con gli stessi omini spostati giusti si possono fare tremilasettecentoquarantadue combinazioni!
Viva!
Scusate un attimo, volevo farvi una domanda: voi la sera cosa fate? No, dico, a parte il rincoglionimento televisivo quando uscite dove andate? Perché io vado in giro un po' dappertutto ma non mi sembra di trovare quel clima, quell'  atmosfera che c' è solo nei posti giusti.
Perché ogni epoca ha i suoi posti giusti: sembra quasi che, paradossalmente, in un certo periodo la storia passi da quei posti lì e non dagli altri! Ho detto la storia, eh, non la moda.
No, forse alcuni di voi se lo ricorderanno, ma qualche anno fa nelle università, nelle piazze sì, c' era un po' di casino ma si respirava un' aria insomma si vedevano delle facce belle, vive, ecco delle espressioni intelligenti delle ragazze stupende! In fondo ci si andava per questo per carità, non per le ragazze per la storia, dico si sentiva in qualche modo che quelli erano i posti giusti.
Oggi oggi, mi domando quali sono i posti giusti, eh? Dove sono i fermenti culturali, i segnali del costume, le testimonianze del nostro tempo? Eh? dove vanno le ragazze stupende? Dove vado io no! Per carità non vorrei che voi adesso pensaste figuriamocialla mia età sarei ridicolo oh Dio No, la questione è un' altra: secondo me le donne hanno l'  intuito. Loro sanno istintivamente quali sono i posti dove passa la storia. Quindi, se non vanno dove vado io avranno le loro buone ragioni!
Devo darmi da fare, devo muovermi devo uscire la sera devo andare in giro nei ristoranti, nelle birrerie, nelle paninoteche, nei salotti dagli amici, al mare, alla Standa! Devo incontrare della gente, eh 
Ma, mi domando, ci saranno ancora le ragazze giuste i posti la storia? 
E allora è venuta la voglia di rompere tutto
le nostre famiglie, gli armadi, le chiese, i notai
i banchi di scuola, i parenti, le "centoventotto"
trasformare in coraggio la rabbia che è dentro di noi.

E tutto che saltava in aria
e c' era un senso di vittoria
come se tenesse conto del coraggio
la storia.

E allora è venuto il momento di organizzarsi
di avere una linea e di unirsi intorno a un' idea
dalle scuole ai quartieri alle fabbriche per confrontarsi
decidere insieme la lotta in assemblea.

E tutto che sembrava pronto
per fare la rivoluzione
ma era una tua immagine o soltanto
una bella intenzione.

E allora è venuto il momento dei lunghi discorsi
ripartire da zero e occuparsi un momento di noi
affrontare la crisi, parlare, parlare e sfogarsi
e guardarsi di dentro per sapere chi sei.

E c' era l'  orgoglio di capire
e poi la certezza di una svolta
come se capir la crisi voglia dire
che la crisi è risolta.

E allora ti torna la voglia di fare un' azione
ma ti sfugge di mano e si invischia ogni gesto che fai
la sola certezza che resta è la tua confusione,
il vantaggio di avere coscienza di quello che sei

ma il fatto di avere la coscienza
che sei nella merda più totale
è l'  unica sostanziale differenza
da un borghese normale.

E allora ci siamo sentiti insicuri e stravolti
come reduci laceri e stanchi, come inutili eroi,
con le bende perdute per strada e le fasce sui volti
già a vent'anni siam qui a raccontare ai nipoti che noi

noi buttavamo tutto in aria
e c' era un senso di vittoria
come se tenesse conto del coraggio
la storia.
I soli sono individui strani
con il gusto di sentirsi soli fuori dagli schemi
non si sa bene cosa sono
forse ribelli forse disertori
nella follia di oggi i soli sono i nuovi pionieri.

I soli e le sole non hanno ideologie
a parte una strana avversione per il numero due
senza nessuna appartenenza, senza pretesti o velleità sociali
senza nessuno a casa a frizionarli con unguenti coniugali.

Ai soli non si addice l'  intimità della famiglia
magari solo un po' d' amore quando ne hanno voglia
un attimo di smarrimento, un improvviso senso d' allegria
allenarsi a sorridere per nascondere la fatica
soli, vivere da soli
soli, uomini e donne soli.

I soli si annusano tra loro
sono così bravi a crearsi intorno un senso di mistero
sono gli Humphrey Bogart dell'  amore
sono gli ambulanti son gli dèi del caso
i soli sono gli eroi del nuovo mondo coraggioso.

I soli e le sole ormai sono tanti
con quell'  aria un po' da saggi, un po' da adolescenti
a volte pieni di energia a volte tristi, fragili e depressi
i soli c' han l'  orgoglio di bastare a se stessi.

Ai soli non si addice il quieto vivere sereno
qualche volta è una scelta qualche volta un po' meno
aver bisogno di qualcuno, cercare un po' di compagnia
e poi vivere in due e scoprire che siamo tutti
soli, vivere da soli
soli, uomini e donne soli.

La solitudine non è malinconia
un uomo solo è sempre in buona compagnia.
Scegliere è un problema
io non faccio il gioco del sistema.
Io sto molto attento non sopporto il condizionamento.
Io per esempio Facchetti 
non lo conosco non so neanche chi sia.
Che autonomia!

Politicamente non mi inquadro sono diffidente.
E per propria scelta fuggo dalla persuasione occulta.
Io fra l'  altro non ce l'  ho
ma anche di passaggio non la guardo mai la televisione.
Che autogestione!

Mi dispiace proprio non ne ho di sovrastrutture.
Io non le accetto, le combatto.
Certamente mi controllo un po', gli altri fanno tutto
incoscienti, un po' deficienti, venduti, pecoroni.
Nel senso che la mia morale
non ha niente di convenzionale.
Odio il sentimento
rende falso il mio comportamento.
Io per dire non ho mai 
regalato un cioccolatino al mio amore.
Che rigore!

Ed è naturale che alla Bussola mi trovo male.
Anche per il sesso
amo ma rifiuto il compromesso.
Io normalmente affronto il coito solo se la donna è proprio mia.
Che autarchia!

Mi dispiace io non rischio mai neanche un cedimento.
O son perfetto o non mi butto.
Certamente io mi blocco un po'
gli altri fanno tutto
ma proprio tutto, anche l'  amore, però?
d' altronde io controllo i gesti
perché siano equilibrati e giusti.
Studio le mie braccia
curo le espressioni della faccia.
Oramai non muovo un muscolo
ma quel che conta è la misura.
Che struttura!

Anche le corde vocali, anche la bocca, silenzio, zitto, bast, bas
Nell'  aria come una scadenza
incombe incredibilmente una dolce uguaglianza.
c' è un' aria sottile e pulita 
e non ci sono assolutamente tracce di veleno. 

 Ma quello che succede in fondo ai tuoi polmoni e al tuo intestino è quello che conta. È qualche cosa che ti hanno messo dentro e ti mangia pian piano come un cancro. 
Hanno inventato un nemico molto più geniale, che non si vede, un nemico segreto e consapevole che ti viene incontro.
Hanno inventato il cancro. 

E ti lasciano libero
con questa cosa dentro
con quel milione di molecole
che non ti ubbidiscono più
che lavorano per conto loro
che proliferano silenziose
e non le vedremo mai
quelle molecole pazze, cancerose.

non sapremo nemmeno che sono esistite
quelle cellule ingorde, insaziabili, enormi
voraci affamate di noi ci mangeranno come vermi.

E si vive
si ha voglia di vivere
esitando
sotto un tiepido cielo
coi valori di un uomo
che non è più un uomo
ma il suo sfacelo.

Non si può ancora morire
con una smorfia sul viso
con un' inutile rabbia
con questo terrore
e senza uno scopo preciso.
Non si può ancora morire
mentre ti agiti inerte
aggrappati all'  ultima azione
che ancora puoi fare
non devi fallire la morte.

 È difficile vivere con gli assassini dentro.
Forse è più facile vivere con gli assassini fuori, visibili, riconoscibili, che ti sparano addosso dalle strade, dalle cattedrali, dalle finestre delle caserme, dai palazzi reali, dai balconi col tricolore.
Assassini che in qualche modo puoi combattere, sai cosa fanno, li vedi e prima o poi si possono ammazzare.
Assassini vecchi, superati, cialtroni che non sono mai riusciti a cambiare nessuno, a cambiarlo dal di dentro. Prevedibili e schematici anche nella cattiveria, come le bestie bionde, come le bestie nere che ti possono togliere la libertà, mai le tue idee, come quegli ingenui e patetici esemplari che esistono ancora oggi, ma non contano, sono un diversivo, un fatto di folklore, una mazurka.
Ma l'  assassino dentro è come un' iniezione, non la puoi fermare e non risparmia nessuno, nessuno sfugge alla scadenza.

È difficile vivere
con gli assassini dentro. 
Appena ce li hai iniettati
ti si rivoltano contro.
Martiri, martiri senza croce
Invalidi, invalidi di pace
martiri fuori e dentro le case
martiri ribelli, o a centoottantamila lire al mese.

disperati, ammalati, incazzati lo stesso
incazzati fino all'  ultimo globulo rosso
controllato e spiato a dovere dall'  assalto del tumore.

Martiri liberi
con questa cosa dentro
con quel milione di molecole
che non ti ubbidiscono più
che lavorano per conto loro
che proliferano silenziose
e non le vedremo mai
quelle molecole pazze, cancerose.

Non sapremo nemmeno se sono esistite
quelle cellule ingorde, insaziabili, enormi
voraci e affamate di noi ci mangeranno come vermi.

E gli amori
continuano a nascere
dolcemente
come consolazione
fra una donna e un uomo
che non è più un uomo
ma un' infezione.

Non si può ancora morire
con una smorfia sul viso
con dentro un' inutile rabbia, con questo terrore
e senza uno scopo preciso.
Non si può ancora morire
mentre ti agiti inerte
aggrappati all'  ultima azione che ancora puoi fare
non devi fallire la morte.
Mio nonno è sempre mio nonno
è sempre Ambrogio in ogni momento
voglio dire che non ha problemi di comportamento.

Ma io non assomiglio ad Ambrogio
l'  interezza non è il mio forte
per essere a mio agio
ho bisogno di una parte.

Per esempio, quando sto in campagna
ed accendo il fuoco nel camino
lentamente raccolgo la legna
e mi muovo come un contadino

e se in treno incontro una donna
io mi invento serio e riservato
faccio quello che parla poco
ma c' ha dietro tutto un passato.

E se mi viene bene
se la parte mi funziona
allora mi sembra di essere una persona.

Qualche volta metto il mio giaccone
grigio verde tipo guerrigliero
me lo metto e ci aggiusto il mio corpo 
e già che ci sono anche il mio pensiero

e se invece sto leggendo Hegel
mi concentro, sono tutto preso
non da Hegel, naturalmente
ma dal mio fascino di studioso.

E se mi viene bene
se la parte mi funziona
allora mi sembra di essere una persona.

Mio nonno si è scelto una parte
che non cambia in ogni momento
voglio dire che c' ha un solo comportamento.

Io invece ho sempre bisogno
di una nuova definizione
del resto lo fanno tutti (2)
è una tacita convenzione.

Ma da oggi ho voglia di gridare
che non sono stato mai me stesso
e dichiaro senza pudore
che io recito come un fesso.

E se mi viene bene
se la parte mi funziona
allora mi sembra di essere una persona.

Se un giorno noi cercassimo
chi siamo veramente
ho il sospetto
che non troveremmo niente.
Io sono
un uomo nuovo
talmente nuovo che è da tempo
che non sono neanche più fascista 
sono sensibile e altruista
orientalista
ed in passato sono stato 
un po' sessantottista
da un po' di tempo ambientalista
qualche anno fa nell'  euforia mi son sentito 
come un po' tutti socialista.

Io sono
un uomo nuovo
per carità lo dico in senso letterale
sono progressista 
al tempo stesso liberista
antirazzista
e sono molto buono 
sono animalista
non sono più assistenzialista
ultimamente sono un po' controcorrente 
son federalista.

Il conformista
è uno che di solito sta sempre
dalla parte giusta, il conformista
ha tutte le risposte belle chiare
dentro la sua testa
è un concentrato di opinioni
che tiene sotto il braccio due o tre quotidiani
e quando ha voglia di pensare
pensa per sentito dire
forse 
da buon opportunista
si adegua senza farci caso
e vive nel suo paradiso.

Il conformista
è un uomo a tutto tondo che si muove
senza consistenza, il conformista
s'allena a scivolare
dentro il mare della maggioranza
è un animale assai comune
che vive di parole da conversazione
di notte sogna e vengon fuori
i sogni di altri sognatori 
il giorno 
esplode la sua festa
che è stare in pace con il mondo 
e farsi largo galleggiando
il conformista
il conformista.

Io sono
un uomo nuovo
e con le donne c' ho un rapporto straordinario
sono femminista 
son disponibile e ottimista
europeista
non alzo mai la voce 
sono  pacifista
ero marxista-leninista
e dopo un po' non so perché mi son trovato 
cattocomunista.

Il conformista
non ha capito bene
che rimbalza meglio di un pallone
il conformista 
aerostato evoluto
che è gonfiato dall'  informazione
è il risultato di una specie
che vola sempre a bassa quota in superficie
poi sfiora il mondo con un dito
e si sente realizzato 
vive 
e questo già gli basta
e devo dire che oramai
somiglia molto a tutti noi
il conformista
il conformista.

Io sono
un uomo nuovo
talmente nuovo che si vede a prima vista 
sono il nuovo conformista.
No niente, stavo cercando un coniglio.
Sì, c' avevo un coniglio che vi volevo far vedere, mi interessava sapere cosa ne pensavate chissà dov'è andato. Pazienza, prima o poi uscirà da qualche parte.
Dunque, lo spettacolo di quest'anno è molto cambiato. Il cambiamento più essenziale è che io l'  anno scorso avevo un' altra camicia e soprattutto non entravo in scena, con le luci accese, parlando di un coniglio.
A cosa serve questa grossa invenzione? Serve a stupire.
Al mio amico Adolfo capitava molto spesso di venire a un appuntamento non so con una ruota di Volkwagen sotto il braccio! Era un ragazzo strano che amava molto stupire. Alle donne non regalava mai i fiori, no un chilo di pere, due etti di formaggio. Un giorno sostituì il freno della macchina con un pedale di batteria 'TUM' morto! Sembrerà strano ma nessuno si è stupito.
Ecco, anche davanti alle persone più stravaganti dopo un po' tu sai sempre da quale parte fanno uscire il coniglio, lo sai 'ZIP', 'ZIP', nessuna sorpresa.
Forse sarebbe meglio che una persona riuscisse a non raccontarsi troppo. Per dire anch'io, ogni volta che mi incontro con qualcuno, 'TAc' , avverto subito da parte di chi mi guarda una percezione che mi viene ributtata addosso e sapendo di essere percepito così e magari anche accettato non posso più stravolgere l'  idea che si sono fatti di me. Voi non vi aspettereste mai, per esempio, che io adesso buttassi un bomba in platea. Infatti non la butto. Maledetti! Sapete sempre da quale parte faccio uscire il coniglio.
Guai a presentarsi, guai a raccontare la propria storia personale, sei bloccato, cambiare diventa difficilissimo.
Si potrebbe quasi dire che è impossibile sfuggire al destino di essere congelati nei pensieri degli altri.
Cosa faccio sdraiato per terra
proprio in mezzo a una strada nel cuore della notte?
Devo avere anche un' aria bizzarra
ho la testa pesante, ho le ossa tutte rotte.
Non mi sembra una cosa normale, nemmeno civile 
ma mi han dato un sacco di botte.

Ci vorrebbe un' indagine seria
sarà stato uno scherzo o forse anche un agguato.
Ho bisogno di avere ben chiara
la meccanica dell'  incidente sennò non chiedo aiuto.
E pensare che al mondo c' è un sacco di brave persone
mi han picchiato di santa ragione.

Guarda che doveva capitare
proprio a me che son gentile
son disponibile e sociale
sono contro la guerra
che figura col culo per terra
non son mica ubriaco, non è mica vino
una maschera di sangue, io l'  ho sempre detto
non mi fido di Milano
ci vorrebbe un cerotto, una fascia
oltretutto tra due giorni 
è il compleanno di Katiusha.

Ohi, ohi, ohi, ohi, ohi, che male
ohi, ohi, ohi, chi è stato il vile
che mi ha preso a pugni di sorpresa.
Ohi, ohi, ohi, ohi, ohi, che male
ohi, ohi, ohi, non ho parole
oltre che al dolore c' è l'  offesa.

Io non ho paura di nessuno
ma forse erano anche più di uno.

Erano senz'altro due, erano anche grossi
sarò stato pronto di riflessi
sarò stato padrone della situazione?
Si direbbe di no dal labbrone
mi fa male anche una coscia
meno male che c' ho ancora in tasca
il regalino per Katiusha
si fa per dire, così conciato non ci posso andare.

Ma ora basta! Forse è meglio sminuire
meglio pensare che son stato bravo
che se uno si comporta con onore
mi hanno detto passa tutto anche il dolore.

Ohi, ohi, ohi, ohi, ohi, che male
ohi, ohi, ohi, chi è stato il vile
che mi ha preso a pugni di sorpresa.
Ohi, ohi, ohi, ohi, ohi, che male
ohi, ohi, ohi, non ho parole
oltre che al dolore c' è l'  offesa.

Io che sono sveglio di natura
se non ho reagito, che figura!

Sono ancora sdraiato e resisto 
senza chiedere aiuto
dubbioso e riflessivo.
È sicuro che mi hanno picchiato 
ma anch'io sono stato
tutt'altro che passivo.
Non ho fatto figure meschine di cui vergognarmi
ma soltanto un errore sportivo.

È vero, mi han gonfiato 
ma mi sono piaciuto
Aiuto aiuto aiuto!
Mi parlava di un certo discorso che lei porta avanti
era colta e piuttosto impegnata su certi argomenti
era sempre precisa e diretta
ho passato una notte a ascoltarla
era perfetta
ma non ho avuto voglia di toccarla.

Com'è corretta l'  ideologia
com'è ignorante la simpatia.

Io purtroppo non riesco a istruire il mio tatto
non riesco a politicizzare l'  olfatto
se insegno qualcosa al mio sesso diventa tiepido
c' ho il corpo stupido.

Dopo un po' si è sdraiata sul letto e parlava di orgasmo
ho rivisto la nostra serata con molto entusiasmo
ma quel libro che lei mi ha citato
che mi indica dove toccarla
mi ha un po' bloccato
non ho più avuto voglia di spogliarla.

Com'è corretto il suo intervento
com'è ignorante l'  arrapamento.

Io magari non ho un' attrazione spontanea
ma insisto perché condivido la linea
è assurdo che io non mi senta voglioso e cupido
c' ho il corpo stupido.

Lei voleva una cosa diversa dal solito incontro
l'  importante è conoscersi bene, guardarsi di dentro
eravamo d' accordo su tutto
sul politico e sul personale
ma c' era un blocco
nel senso del rapporto genitale.

Com'è corretta l'  introspezione
com'è ignorante la mia erezione.
Forse mai come ora
l'  erotismo è vincente
ma col tempo capisci che il sesso
è poco importante
se non è in sintonia con l'  amore
è un piacere fugace
però quella lì mi piace.

Io so bene che il sesso
ha una certa funzione
e dovrebbe servire più che altro
alla procreazione
stranamente su questa teoria
son d' accordo col Papa
però quella lì mi arrapa.

La mia vita
così triste, così passiva
ripetitiva 
Quasi sempre c' ho un nodo in gola
ma la vista di un bel seno
mi consola.

Come sono corrotto
è una donna piuttosto attraente
l'  ho già detto.
Sotto, sotto chissà cosa sente
ha quell'  aria innocente e pulita
e perciò va punita.

Forse mai come ora
ovunque ti giri
c' è una grande invasione di nudi
e di storie volgari
che contrasta con una realtà
così piena di angosce
però quella lì che cosce.

La mia vita
è strapiena di tante cose
assai noiose.
c' ho anche un po' di malinconia
ma alle volte un bel culo
fa allegria.

Come sono corrotto
io non so lei chi sia ma è un dettaglio
non un difetto.
Forse, forse direi che è anche meglio
quando parla
è un po' troppo agguerrita
e perciò va punita.
Io ci tengo al rapporto umano
però va punita.
Il perché non lo so nemmeno
però va punita.
Sono peggio di un talebano
però va punita punita punita
Punita.
Se si vivesse a lungo
non si saprebbe più dove andare
per rifarsi una felicità

dovunque abbiamo abbandonato
degli aborti di felicità
a marcire negli angoli delle strade.

 l' India è un museo di tentativi di felicità, e l'  Africa, il Pakistan 

Il mondo è un museo di sforzi
che restano a metà
di sforzi per rendere vani
i nostri slanci, le nostre gioie, i nostri amori.

 Cantare, cantare le Beatici, le Laure. Mettere incinta le cameriere E accorgersi di avere sempre adorato a buon mercato.
Bisogna essere più precisi
nell'  amore, nei gusti
nelle passioni, nella scelta dei posti

sono dappertutto i nostri aborti
sparpagliati da tutte le parti

E tentiamo ancora
perché è giusto tentare
e produciamo slanci
che poi buttiamo in mare
che si spezzano subito e li buttiamo via
e diventano aborti, aborti di allegria.

E se la nostra allegria fosse un dolore
un dolore straziante, solitario
in ogni strada ci sarebbe un urlo.
il delirio il delirio

Se si vivesse a lungo
non si saprebbe più come fare
per rifarsi una rabbia giusta,

sì perché anche di rabbia,
anche di odio
noi lasciamo troppi aborti in giro.

 l' Italia è un museo di tentativi di sovversione, di fermenti nuovi, di cose che nascono che crescono

Il mondo è un museo di sforzi
di strane acrobazie
per rendere più efficace
il nostro impegno, la nostra rabbia, le nostre follie.

 Non si può dire che manchiamo di volontà. Tentativi da tutte le parti: una rassegna, una rassegna di pezzi. Una fiera campionaria di cose abbozzate e messe in mostra: un pezzo d' amore, una rabbia finita male, un po' di politica, un inizio di cultura. Se tu avessi bisogno di tentativi, ce n'è per tutte le occasioni della vita. Basta saper scegliere.
Bisogna essere più precisi
anche nell'  odio, nell'  eresia
nell'  indirizzare la rabbia, la follia

la nostra impotenza, la nostra incertezza
ci limita ad odiare senza nessuna esattezza.

Ci vuole un odio, un odio che rimane
non basta sapere che abbiamo cominciato bene
le nostre ribellioni non durano molto
sono aborti di rabbia, di rabbia senza volto.

Non è soltanto una rabbia, è già pazzia
uno sfogo straziante, solitario
e in ogni strada c' è davvero un urlo
il delirio il delirio

È un uomo rabbioso che odia da solo
ma ormai non fa niente di male
abbaia alla luna, non morde nessuno
persino il delirio diventa una cosa normale.

Ho bisogno di un delirio
che sia ancora più forte
ma abbia un senso di vita
e non di morte.
Tick e poi fhhh
Tick e poi fhhh
Tick e poi fhhh
Tick e poi fhhh
Tick e poi fhhh.

In un posto qualunque, si può dire dovunque
sembra proprio che sia nato un bambino.
È un bambino normale, non è molto speciale
tranne il fatto che ha uno strano dentino.
E fa tick e poi fhhh,
tick e poi fhhh.

Né la mamma né i dottori sanno cosa sia
non è previsto dalla scienza
per capirci chiameremo questa anomalia
il dente della conoscenza.
Tick e poi fhhh,
tick e poi fhhh.

Nella sua torre tutta d' avorio
il genio studia le sue carte
concentrazione, ispirazione
la sua cultura, la sua arte.
Po-po-po

In un dente normale non c' è niente di male
ma per colpa di uno strano destino
ci risulta dai dati che altri figli son nati
tutti quanti con lo stesso dentino
e fanno tick e poi fhhh
tick e poi fhhh.

c' è chi dice che quel dente sia la garanzia
di una precoce adolescenza
per il latte della mamma hanno l'  allergia
ma succhiano la conoscenza
e fanno tick e poi fhhh,
tick e poi fhhh.

Nella sua torre il genio studia
di questi denti la ragione
guarda il problema tecnicamente
e ne propone un' estrazione.
Po-po-po

Con i loro dentini te li trovi davanti
sembra proprio che il tuo sangue li attiri
non frequentano scuole, non consultano libri
danno morsi come fanno i vampiri
e fanno tick e poi fhhh,
tick e poi fhhh.

E succhiando entra in loro tutto ciò che sai,
livellano l'  intelligenza.
La cultura, il suo potere, sono in crisi ormai
col dente della conoscenza.

Han circondato anche la torre
il genio grida che non vuole
gli hanno succhiato un po' di sangue
non gli hanno mica fatto male
ma adesso sanno già tutto quello che sa lui
non se n'era accorto
ha perso il suo potere, è un uomo come noi.
: Uguale? Uguale.
Giustamente morto.

:  Poveretto. Come mi dispiace. Una così brava persona.
Fonte luminosa, scena soffusa di magia
sera di televisione
voce sospesa nella mia casa
luce che fa compagnia
ma improvvisamente
Un po' d' incertezza fin quando
la mano
si ferma sul telecomando
lo posa lontano
la mente che è ancora presente
si è scelta il suo giusto abbandono, il corpo è sereno
non si è quasi mosso
il cuore si è scelto la sua tenera ipnosi
con tutto se stesso.
Fonte luminosa, scena pervasa di allegria
ma improvvisamente
E se improvvisamente ti venisse in mente
ti venisse in mente come in un sogno visto dal di fuori
che cosa resterebbe di questo vetro luminoso
se non avesse spettatori.
Se ti venisse da pensare
che per un attimo soltanto non esiste
l'  ascoltatore.
E se abbassando l'  audio
e fermo sulla bocca del cantante ti venisse in mente
che fuori non c' è più nessuno
che sono tutti morti o andati via
e in tutto il mondo c' è soltanto quella bocca
piena di poesia.
Il deserto, il deserto.
E se improvvisamente ti venisse in mente
ti venisse in mente che quella bocca colorata
gira per le stanze vuote
la grande orchestra è lì che suona
e non si sentono le note.
Se tu vedessi la tua casa vuota
come vista da lontano, sempre più lontano
c' è soltanto la televisione e nei palazzi
nessuno.
Se ti venisse in mente che niente ha resistito
la massa è morta dolcemente e l'  individuo
si è addormentato.
Il deserto, il deserto.
l' illogica illusione che la voce si disperda
nel deserto.
La grande sensazione di esser solo insieme a tutti
nel deserto.
c' è solo il grande schermo che va avanti
è una follia di indifferenza e presunzione
non si accorge di parlare a gente assente
a un auditorio di cartone.
La grande bocca non si può fermare, non fa conto dell'  assenza
e sfoga, sfoga la furia di abbondanza sempre più vistosa
bisogna far qualcosa, bisogna far qualcosa
trecento ballerini, luci a tutto spiano
gli specchi, la ricchezza e anche lo spreco, il grande sacrificio
l'  America che irrompe nelle case vuote
i fuochi d' artificio.
Bisogna far qualcosa, qualsiasi cosa, bisogna dirlo
a quella bocca aperta, mandargli un telegramma urgente.
"Guardate, non c' è più la gente", bisogna dirlo
al grande schermo, ai dirigenti, alla Demoscopea
la gente è andata via, la gente è andata via
è andata tutta via.
Il deserto, il deserto.
l' illogica illusione che la voce si disperda
nel deserto.
La grande sensazione di esser solo insieme a tutti
nel deserto.
E per la prima volta e per noi soli
il sole
è tramontato e poi si è alzato
e si respira e l'  aria è fresca
al mio palato.
E per la prima volta e per noi soli
il sole.
Amore
non ha senso incolpare qualcuno
calcare la mano
su questo o quel difetto
o su altre cose che non contano affatto.

Amore
non ti prendo sul serio
quello che ci manca
si chiama desiderio.

Il desiderio
è la cosa più importante
è l'  emozione del presente
è l'  esser vivi in tutto ciò che si può fare
non solo nell'  amore
il desiderio è quando inventi ogni momento
è quando ridere e parlare è una gran gioia
e questo sentimento
ti salva dalla noia.
Il desiderio
è la cosa più importante
che nasce misteriosamente
è il vago crescere di un turbamento
che viene dall'  istinto
è il primo impulso per conoscere e capire
è la radice di una pianta delicata
che se sai coltivare
ti tiene in vita.

Amore
non ha senso elencare problemi
e inventar nuovi nomi
al nostro regredire
che non si ferma continuando a parlare.

Amore,
non è più necessario
se quello che ci manca
si chiama desiderio.

Il desiderio
è la cosa più importante
è un' attrazione un po' incosciente
è l'  affiorare di una strana voce
che all'  improvviso ti seduce
è una tensione che non riesci a controllare
ti viene addosso non sai bene come e quando
e prima di capire
sta già crescendo.
Il desiderio è il vero stimolo interiore
è già un futuro che in silenzio stai sognando
è l'  unico motore
che muove il mondo.
In una spiaggia poco serena
camminavano un uomo e una donna
e su di loro la vasta ombra di un dilemma.
l' uomo era forse più audace
più stupido e conquistatore
la donna aveva perdonato, non senza dolore.
Il dilemma era quello di sempre
un dilemma elementare
se aveva o non aveva senso il loro amore.

In una casa a picco sul mare
vivevano un uomo e una donna
e su di loro la vasta ombra di un dilemma.
l' uomo è un animale quieto
se vive nella sua tana
la donna non si sa se ingannevole o divina.
Il dilemma rappresenta
l'  equilibrio delle forze in campo
perché l'  amore e il litigio sono le forme del nostro tempo.

Il loro amore moriva
come quello di tutti
come una cosa normale e ricorrente
perché morire e far morire
è un' antica usanza
che suole aver la gente.

Lui parlava quasi sempre
di speranza e di paura
come l'  essenza della sua immagine futura.
E coltivava la sua smania
e cercava la verità
lei l'  ascoltava in silenzio, lei forse ce l'  aveva già.
Anche lui curiosamente
come tutti era nato da un ventre
ma purtroppo non se lo ricorda o non lo sa.

In un giorno di primavera
quando lei non lo guardava
lui rincorse lo sguardo di una fanciulla nuova 
E ancora oggi non si sa
se era innocente come un animale
o se era come instupidito dalla vanità.
Ma stranamente lei si chiese
se non fosse un' altra volta il caso
di amare e di restar fedele al proprio sposo.

Il loro amore moriva
come quello di tutti
con le parole che ognuno sa a memoria
sapevan piangere e soffrire
ma senza dar la colpa
all'  epoca o alla Storia.

Questa voglia di non lasciarsi
è difficile da giudicare
non si sa se è cosa vecchia o se fa piacere.
Ai momenti di abbandono
alternavano le fatiche
con la gran tenacia che è propria delle cose antiche.
E questo è il sunto di questa storia
per altro senza importanza
che si potrebbe chiamare appunto resistenza.

Forse il ricordo di quel Maggio
gli insegnò anche nel fallire
il senso del rigore, il culto del coraggio.
E rifiutarono decisamente
le nostre idee di libertà in amore
a questa scelta non si seppero adattare.
Non so se dire a questa nostra scelta
o a questa nostra nuova sorte
so soltanto che loro si diedero la morte.

Il loro amore moriva
come quello di tutti
non per una cosa astratta
come la famiglia
loro scelsero la morte
per una cosa vera 
come la famiglia.

Io ci vorrei vedere più chiaro
rivisitare il loro percorso
le coraggiose battaglie che avevano vinto e perso.
Vorrei riuscire a penetrare
nel mistero di un uomo e una donna
nell'  immenso labirinto di quel dilemma.
Forse quel gesto disperato
potrebbe anche rivelare
come il segno di qualcosa che stiamo per capire.

Il loro amore moriva
come quello di tutti
come una cosa normale e ricorrente
perché morire e far morire
è un' antica usanza
che suole avere la gente.
Oh! Mi è arrivato un dono. Che bello! Qualcuno ha pensato a me.
Sarà un Brion Vega Eh no, su questo non ci cago! Chiaro: quando sono nei negozi tanti e allora ha anche un senso rompere tutto. Ma questo me lo metto in camera eclick! Capodistria. Un po' sdoppiato però. Queste cose mi fanno impazzire (gesto come a regolare il televisore) Meno contrasto: migliora però fa la neve! "Va bene, va bene così, non lo toccare, andava benissimo" gli altri dietro "Andava benissimo!" Hanno sempre paura che lo peggiori. E no! Lo miglioro, io, no? E poi è mio! Me l'  ha regalato lo zio.
Bello il senso del dono, questo gusto che si sta perdendo di godere della gioia dell'  altro
Maledizione! Ora devo contraccambiare. Questa è l'  insidia del dono.
La donazione, oggi, è sospetta di intenzioni inconfessate, e allora ti viene la fretta di sdebitarti. Tremendo!
No, non per i soldi. Scegliere qualcosa per lui. Cercare nelle sue gioie, capire cosa ama, qualcosa che lui possa toccare con gusto entrare Praticamente pensare a un altro come fosse un soggetto.
Impossibile. Divento matto. Che Natale!
Ma non sarebbe meglio mandarsi del denaro? Diecimila a te diecimila diecimila poi ritorna La catena di santantonio! Impossibile. Lo zio è sensibile, ci vuole qualcosa di più affettuoso (pensa, guard Il frigorifero ce l'  ha e poi gli manca quel calo No, a me piace il frigorifero: discreto, educato, silenzioso bzzz un po' freddino, nordico, socialdemocratico mi trovo bene. La lavatrice non la sopporto: latina, carattere spagnolo, sanguigna, tremenda, calda, invadente trrr-popo trrr-popo non sta mai ferma, va lì a tampinare la lavastoviglie Già, c' è anche la lavastoviglie il bidone aspiratutto il frullatore il tostapane l'  affettatrice
Aiuto! (si guarda in giro) sono circondato bisogna fare qualcosa, aiuto! Altro che zio, bisogna fare qualcosa aiuto sono circondato Che vogliono? Io non ci ho niente! Chi sono? Io non ci ho niente di mio Io spezzo tutto, rompo, distruggo, butto via io ecco, via!  fuori dalla finestra, via, una montagna ecco così le case vuote, tutto nella strada fuori, via! Montagne, montagne di rifiuti scatole, cartacce, stracci, cocci buon anno! pentole, cucchiai, una ruota di bicicletta una ruota di bicicletta? sì, una ruota di bicicletta! pannolini, pillole, escrementi, vasi da notte, attaccapanni, mezzo armadio, un camion, una nave!
Mi sono lasciato prendere la mano.
Non importa, una montagna, una montagna di
Ogni giorno una città come Milano accumula duemilacinquecento tonnellate di rifiuti duemilacinquecento tonnellate
c' è da pensarci. Intendiamoci, non si può dire alla gente di consumare di meno e di produrre di meno. È un' utopia.
l' unica salvezza è il riciclaggio dei rifiuti o la disintegrazione.
Io sono per il riciclaggio. Mi sembra più serio come lavoro e meno di spreco. Bisogna organizzarsi bene, selezionare, catalogare, classificare e tutti al lavoro per il riciclaggio. Certo, anch'io, mi piace, ce l'  ho nel sangue il riciclaggio, io è una questione di coscienza. Avanti, al lavoro, in quest'ammasso di roba enorme, anche schifosa. Non importa, cerca, distingui, ammucchia: le plastiche da una parte, il riciclaggio è un lavoro collettivo, importante, da fare con un certo impegno, tutti insieme, certo, le plastiche da una parte, e poi i vetri, e poi i metalli, buoni i metalli, ecco, da una parte, con cautela, e gli escrementi ce ne viene di roba con quelli No, il gatto no non c' entra. Via di lì! Di chi è questo gatto? È vivo per di più Attento che ti riciclo, che poi arriva la macchina che ti schiaccia, ti fa un pacchetto, ti fa un cubo, attento devi scappare, anch'io, anch'io! Clack! Riciclato Con la merda!
[Parlato:] Sì d' accordo, d' accordo, sono un po' egoista, certo, ma non è mica sempre una qualità negativa, no. Per un artista, per esempio, è essenziale. "Lei sarebbe giusto", mi disse un critico, "è distaccato e egocentrico, dovrebbe solo essere un po' più serio, cerchi di sensibilizzare il dolore, la disperazione, la faccia è abbastanza patita, lei è nato per fare la persona colpita da grave lutto, ma mi raccomando: soffra, la cultura lo esige!".
La cultura Ne ha ammazzati più la cultura della bomba atomica!

Un oggettino piccolo, di vetro. Il mercurio che sale adagio, perfetto. Il termometro: che bell'  oggetto!

Trentasette e uno:
una leggera alterazione
dolce, non violenta
da coltivare
senza antibiotici, senza aspirina, guai!
come la vivo la mia febbrina.

Trentasette e tre:
sto tremando di freddo
sto proprio tremando
siamo al 15 di agosto, stupendo!
voglio un' altra coperta
non mi basta, mi ci vuole un cappotto.
Trentasette e otto

Un posto qualunque
un posto per star male
una palestra o un ospedale
forse come un collegio
o come un seminario
un febbrosario
un febbrosario.

Quando sono entrato
avevo una valigia, gli occhi rossi
e il viso un po' umido.
Mi sono presentato
ma senza esagerare sulla febbre
perché sono timido.
"Trentasette e sei", ho detto
meno di quello che avevo, che bestia!
una finzione ispirata dalla modestia.

Io senza esperienza
e loro così sensibili e caldi
così sofferenti.
Io pieno di speranza
peccato il primo giorno li ho sentiti
un po' diffidenti
ma poi, il momento più bello:
è l'  ora dei termometri di vetro
è l'  ora dei termometri bianchi
l'  argento del mercurio riscaldato dal tuo corpo
piano piano sale, sale, sale.

È l'  ora del silenzio dei malati
che dura tre lunghissimi minuti
ognuno se lo tiene sotto il braccio
trepidante di emozione
con la gioia e la paura della sua misurazione.

Ci si può sentire anche madri con la febbre
una madre che stringe il suo figlio di vetro.
E poi, la lettura:
trentasei e nove: fregatura
trentasette e uno: non è nessuno
trentotto
trentotto e mezzo
trentanove
trentanove e nove
con una voce che non si sente neanche il suono:
che uomo!

In questo febbrosario
quello che sta male più degli altri
è il più sensibile e importante.
È proprio necessario
avere la tendenza a migliorare
a progredire gradualmente.
Diffido dei febbroni:
spettacolari, poi niente
estremismo: malattia infantile.

Dentro si mantengono le classi
e quelli che rimangono più indietro
si mettono a applaudire
a festeggiare i più malati
e poi a dire bravi, bravi, bravi!
E poi c' è anche una novità politica:
l'  intercambiabilità dei protagonisti
che possono cambiare quando
è l'  ora dei termometri di vetro
è l'  ora della nostra affermazione
la febbre non mi deve regredire
è questione di prestigio
devo essere ambizioso
il dolore è un privilegio!

"Sì, io, io sono il più malato!
Sto malissimo, sto sudando
io, io ho inventato il sudore
ho sudato io per primo
sono un lago, sono il migliore
sono meglio di tutti voi
sudo talmente che non piscio mai!"
Me ne vado, me ne vado
li ho tutti contro.

 CI SIAMO MURATI DENTRO!
CI SIAMO MURATI DENTRO!
CI SIAMO MURATI DENTRO!
[In coro:] SIAMO MURATI DENTRO!
SIAMO MURATI DENTRO!
SIAMO MURATI DENTRO!
SIAMO MURATI DENTRO!
Sono un filosofo overground
nessuno sa che sto ricostruendo
le nuove basi della vostra vita
sono un teorico del mondo.
Mi faccio carico delle coscienze
e dei travagli della civiltà.
c' ho una bella responsabilità
c' ho una bella responsabilità.

Sono un filosofo overground
uno che pensa con la propria testa
e c' ho già in mente un articolo
sull'  eros nel mondo post-capitalista.

 c' avevo anche in mente stasera di andare a cena con Pamela Le ho telefonato. Mi ha detto: "Forse".

Sono un filosofo overground
la mia dialettica è così globale
che c' ho l'  idea di proiettarmi oltre
all'  euforia multirazziale.

 Che poi anche Pamela c' ha un modo di ragionare No, per carità, ognuno fa quello che vuole. Però una normale non avrebbe detto "Forse". Avrebbe detto "sì" o "no".

Sto valutando alcune soluzioni
per risanare questa società.
c' ho un bella responsabilità
c' ho una bella responsabilità.

l' uomo
è in declino da più di cent'anni
fa soltanto dei danni
d' altra parte fa quello che può.

Pamela
che donna!
Pamela
che bella!
Pamela ahi, ahi, ahi!

Sono un filosofo overground
l'  ho scritto io quel testo intitolato
"l' incontrastata globalizzazione del mercato"

 Sì, ma non capisco perché Pamela continui a uscire con quelli lì, invece di venire a cena con me. c' è una bella differenza dal punto di vista culturale. Una volta con le donne bastava citare un Marcuse qualsiasi e il successo era sicuro. Con Marx ho vissuto di rendita per anni. Una volta ce l'  ho fatta anche con Hegel di cui non ha mai capito niente nessuno. Come sono cambiati i tempi per me che

sono un filosofo overground
promuoverò un convegno sul potere
sulla realtà di un uomo alla deriva
che sta perdendo ogni morale.

 Io invece sto perdendo la testa per Pamela. Non si decide, non si abbandona. Non si concede mai! A me. Non mi dice proprio di no. A volte mi lusinga, a volte mi sfugge. Mi tiene in "forse". Ma come si fa a non prendere sul serio uno che

ha dedicato tutta la sua vita
al grande enigma dell'  umanità.
c' ho una bella responsabilità
c' ho una bella responsabilità.

l' uomo
è un bambino che ha troppa paura
deve crescere ancora
se non vive non è colpa mia.

Pamela
che donna!
Pamela
che stronza!
Pamela ahi, ahi, ahi!

 Prendiamo una a caso: Pamela. Le ho chiesto di diventare la mia donna per tutta la vita. È inutile dire che mi ha risposto: "Forse". Le scrivo delle lettere, le faccio dei regali libri, tanti libri Le faccio dei discorsi così belli, così profondi che se ci fosse qui una Madame Curie, una Rosa Luxemburg, o, al limite, anche una Rita Levi Montalcini, cadrebbe svenuta ai miei piedi data l'  età. Pamela, no. Dice che non è il suo genere. Ah, sì?! Allora io mi ammazzo, va bene? A volte bisogna tentare il tutto per tutto. Davanti a lei, prendo un tubetto no, non di optalidon un tubetto, tutto intero e giù! E lei mi guarda e via a ballare! Dal dispiacere ho vomitato tutto, subito. Non c' è niente da fare: io quando soffro non le faccio tenerezza, non le faccio amore, non le faccio neanche pietà. Proprio io che sono l'  unico che l'  ha capita veramente. Proprio io che ho saputo penetrare purtroppo solo la sua anima. Proprio io che ho scritto un saggio, ancora da pubblicare, intitolato 'Fenomenologia dell'  amore, da Talete ai nostri giorni' cinque volumi! Proprio io che

sono un filosofo overground
Pamela!
Sono un filosofo overground
Sono un filosofo overground
PAMELAAAAA!
Come come conclusione mi sarebbe molto piaciuto un bel discorso sul futuro. Solo che io sul futuro c' ho ben poco da dire. So solo che un tempo, non so se vi ricordate, si cercava di creare delle prefigurazioni di cose, di di immagini a cui tendere, sì, quasi dei punti d' arrivo, eh? Erano come delle bellissime fotografie di una società che noi avremmo dovuto Sì, poi queste immagini invecchiavano, si irrancidivano ma noi continuavamo ad essere affezionati a queste meravigliose fotografie ingiallite nella speranza magari che con una rispolveratina
No, ora finalmente io non ho futuro. Ora io preferisco pensare che ciò che mi spinge fuori sia solo una conseguenza o meglio una forza che è alle mie spalle. Davanti c' è soltanto uno spazio vuoto. l' importante è guardarlo attentamente questo spazio vuoto, come se da un momento all'  altro le cose potessero uscire dal silenzio e rivelarsi. 
Eppure il granoturco che ha scelto di esser giallo
Non si domanda niente, non ricorda
chissà se poi continua a presentarsi giallo
per essere fedele a chi lo guarda.

Io per me non amo i campi di grano
che sono sempre puntuali ai loro appuntamenti
io per me non amo la mia fotografia
questo modo fermo e assurdo di esserti davanti:

io come biondo, se mi vedi biondo
io come amore, se ti aspetti l'  amore
io come buono, se mi vedi buono
non ti posso insultare, no
non ti posso picchiare, no sono buono
non ti posso distruggere, sputarti addosso
non posso! non posso!

Eppure il granoturco che ha scelto di esser giallo
non si domanda niente, non ricorda
chissà se poi continua a presentarsi giallo
per essere fedele a chi lo guarda.

Tu per te non ami i muri maestri
che fanno stare in piedi antiche costruzioni
tu per te non ami gli specchi degli altri
che ti ributtano addosso le tue definizioni:

tu come donna, se t'han detto donna
tu come casa, se ti hanno dato una casa
tu come madre, se t'han detto madre
hai soltanto un dovere, sì
devi amare tuo figlio, certo sei sua madre
anche a costo di ucciderti che te ne importa
sei morta! sei morta!

Eppure il granoturco che ha scelto di esser giallo
non si domanda niente, non ricorda
chissà se poi continua a presentarsi giallo
per essere fedele a chi lo guarda.
 l' Italia è una repubblica fondata sul lavoro.
I nostri vecchi dicevano: "Chi lavora un piatto di minestra ce l'  ha sempre. Chi non lavora ce ne ha due".
Oggi forse la battuta potrebbe sembrare un po' di cattivo gusto per le difficoltà e l'  enorme fatica che si fa a trovare un posto di lavoro sicuro.
Un giovane se lo deve cercare e poi trovare c' ha tanto di quel tempo libero e allora che fa? Va al bar, va in discoteca, al pub con gli amici, torna a casa alle quattro di notte
Finché una mattina finalmente: DRIIIN!
"Pronto".
"Buongiorno signore. Lei è fortunato, ha trovato un posto di lavoro".
"Maledizione, proprio io con tutti i disoccupati che ci sono!".

E voi così innocenti colpevoli d' esser nati
in giro per le strade, gli sguardi vuoti i gesti un po' sguaiati
si vede da lontano che siete privi di ideali
con quello spreco di energia dei giovani normali.

E voi che pretendete che tutto vi sia dovuto
con la scusa infantile che "nessuno mi ha mai capito"
siete così velleitari come artisti improvvisati
con quella finta libertà dei giovani viziati.

È un gran vuoto che vi avvilisce e che vi blocca
come se fosse un grido in cerca di una bocca
come se fosse un grido in cerca di una bocca.

E voi che rincorrete, decisi e intraprendenti
l'  idea di una carriera tipo imprenditori sempre più rampanti
disponibili a tutto, all'  occorrenza anche disonesti
con tutta la meschinità dei giovani arrivisti.

E voi così randagi sempre sull'  orlo del suicidio
covate ben racchiusa dentro al vostro petto un' implosione d' odio
l'  eroico vittimismo da barboni finti e un po' frustrati
e col cervello in avaria dei giovani scoppiati.

È una rabbia che vi stravolge e che vi blocca
come se fosse un grido in cerca di una bocca
come se fosse un grido in cerca di una bocca.

E voi che brancolate in un delirio tra il male e il bene
col rischio di affondare nella totale degradazione
aggrappatevi al sogno di una razza che potrebbe opporsi
per costruire una realtà di giovani diversi.

c' è nell'  aria un' energia che non si sblocca
come se fosse un grido in cerca di una bocca
come se fosse un grido in cerca di una bocca
come se fosse un grido in cerca di una bocca.
Le sono molto grato, caro dottore
per tutto ciò che lei ha fatto per me.
Vivevo con la mia famiglia e con la zia
e mi perdevo, e non sapevo perché.
Lei disse: "La sua malattia è un caso di schizofrenia".
Infatti ero proprio fuori di me.

Poverina la mia mamma
poverino il mio papà
tutto quello che hanno fatto 
per la mia felicità.
Poverina anche la zia 
quanto mi ha voluto bene
e i parenti quante pene 
quante lacrime per me.

Le sono molto grato, caro dottore
per sempre mi ha salvato dalla follia.
Sto proprio bene, ho le idee più chiare
capisco quasi tutto, anche la zia.
Ora sono lucido e cosciente
controllo bene la mia mente
le scrivo da un ufficio di polizia.

Ho ammazzato la mia mamma 
ho ammazzato il mio papà
ho ammazzato anche la zia 
per la mia felicità
ho ammazzato i miei parenti 
può capirmi solo lei
l'  avrei fatto da bambino 
meglio tardi che mai.

: Grazie dottore, ora sto veramente bene: sono proprio guarito!
Eppure continuando la nostra vita normale
si potrebbe capire quello che ci serve 
che ci è davvero essenziale
si potrebbe guardare con un certo distacco 
quasi sorridendo
tutto quello che accade nel delirio del mondo
si potrebbe sognare un luogo immaginario 
e un po' inconsueto
un angolo inventato o forse vero.

Il luogo del pensiero
un rifugio dove mettersi al riparo
dall'  affanno del presente e del futuro
uno spazio abitato dalle cose più vere
come un piccolo mondo che io possa contenere.

E allora superando le nostre ansie quotidiane
noi potremmo ascoltare soltanto 
chi ci fa star bene
noi potremmo più che altro occuparci di noi
cominciando da adesso
prima che l'  uomo muoia 
nel grande vuoto del suo successo
noi potremmo costruire 
su un terreno precario e disastrato
un individuo compiuto, cosciente e intero.

Il luogo del pensiero
per cercare al di là delle parole
qualche cosa che assomigli a una morale
dove un bimbo cresciuto 
senza neanche un modello
possa già frequentare con rigore 
il giusto e il bello.

Un luogo per trovare un barlume di coscienza
dai problemi del sociale alla sopravvivenza
dove il gusto della vita pur concreto che sia
non diventa mai volgare 
perché ha dentro l'  utopia
che è il vero luogo del pensiero
dove l'  uomo del futuro sta crescendo
con l'  idea di sé, ma con l'  idea del mondo
dove l'  uomo più solo non è mai in un deserto
se non chiude il proprio cuore
ma ogni giorno sa tenere il cuore aperto.
Coltivando quel tesoro
che è racchiuso dentro il luogo del pensiero.
Il mercato è il demonio
il mercato è Dio.
Il mercato è il demonio
il mercato è Dio.

Il mercato è un mammifero strano
senza niente di umano
è qualcosa che cresce
che ogni giorno diventa più grosso
una crescita abnorme smisurata, tutta forme
come una donna sempre incinta di se stessa.

Il mercato è un neonato opulento
ossequiato dal mondo
è un bamboccio gonfiato
che ingrassa anche senza nutrice
non ha alcun bisogno né di cibo né di sogno
siamo noi tutti la sua grande incubatrice.

La chitarra suonava
ogni nota passava straziante dal petto e dal cuore
era un urlo di rabbia
però stranamente era anche un canto d' amore
era un ritmo così sconvolgente
per il corpo e per la mente
e la sala scoppiava di gente e di grande allegria
quella notte era mia.
La chitarra suonava 
era un magico amplesso
era uno dei rari momenti in cui vivi davvero
e ti senti te stesso
ti senti te stesso
ti senti te stesso.

Lui, Lui dall'  alto mi guardava
e osservava compiaciuto la mia vita, la mia storia.
E in quel momento che io credevo solo mio
mi apparve l'  ineffabile sorriso di un' altra sua vittoria.

Il mercato è uno squalo gigante
sempre più onnipotente
così bieco e spietato
non ha impedimenti morali
ha travolto il nemico nella furia del suo gioco
uno alla volta si è sbranato gli altri squali.

Il mercato è un ordigno innescato
un circuito completo
è la grande invenzione
è l'  atomica dei più potenti
è una competizione tra le più disumane
senza pietà per il massacro dei perdenti.

La mia moto correva
il mio corpo vibrava felice più forte del vento
è una grande emozione
sentirsi immortali 
anche fosse in un solo momento
era un senso di strano furore 
che è difficile da spiegare
io volavo e mordevo l'  asfalto, era come in balia
di una grande euforia.

La mia moto correva ero solo al comando
era uno dei rari momenti in cui dentro ti senti
il padrone del mondo
il padrone del mondo
il padrone del mondo.

Lui, Lui dall'  alto mi guardava 
e osservava sorridendo 
le mie effimere passioni.
E in quel momento 
che io credevo solo mio
sentii la sua mostruosa onnipresenza 
in tutte le mie azioni.

 Lui. Lui, il mercato è dovunque. È avido e insaziabile, non si accontenta mai.
Lui per crescere ha bisogno di noi, ma stranamente non ha bisogno di gente che sceglie. È Lui che sceglie per noi e determina la nostra vita con la sua quotidiana, invisibile presenza.
Ma se un giorno, di colpo, Lui sparisse? Se di colpo ci trovassimo esclusi da questo meccanismo perfetto così al di fuori di qualsiasi morale?
In fondo è Lui che ci procura benessere e ricchezza. Che condiziona la nostra vita. La vita di ogni paese.
Non c' è niente da fare. Oggi come oggi chi rifiuta la sua logica rischia di non mangiare; chi l'  accetta con allegria subisce gravi danni alle sue facoltà mentali, cioè l'  annientamento totale delle coscienze.
Insomma, un uomo oggi non ha neanche la possibilità di schierarsi a favore o contro di Lui. Incredibile.
Ma forse se lo si sa, se ne si è consapevoli sì può praticare questa realtà senza pretendere di risolvere le cose con un sì o con un no.
Ecco la grande sfida: allenarsi a vivere senza certezze con la certezza che qualcosa possa nascere da questa nostra contraddizione.
Allora forse, magari a fatica, troveremo altre risorse, allora forse si ritorna a pensare e a sognare
perché l'  individuo non muore, resiste fra tanto frastuono

e si muove nel dubbio
che in fondo è da sempre il destino dell'  uomo.
E pian piano ritorni ad esser vivo
più presente più reattivo
la tua mente rivede affiorare in un mondo sommerso
un percorso diverso.

l' individuo non muore 
cerca nuovi ideali
e riprova l'  antica emozione di avere le ali
di avere le ali

Il mercato è il demonio
il mercato è Dio.

di avere le ali
di avere le ali
di avere le ali!
 Tribunale di Milano, dipartimento 137: in base all'  articolo 431 del codice civile si assegna la bambina alla custodia della madre fino all'  età di sette anni.

Suonare al tuo cancello
una carezza al cane
vedere un cameriere
la mia bambina è pronta.

È sempre ben vestita
le scarpe belle nuove
anch'io con la cravatta
la barba appena fatta.

Il sole del mattino
e dopo al luna-park
ai giardini, allo zoo
a vedere gli animali.

 Che cosa ci faccio io qui? Che senso ha? Il padre non sono io, certo io l'  ho fatta ma il padre è chi le sta insieme. A cosa serve questo affetto? A me forse, ma a lei? A lei no di certo. 

Vieni un momento qui
mi sembri un po' accaldata
su alzati da terra
ti sei tutta sporcata.

Ti prego sta un po' ferma
sei sempre in movimento
dai siediti un po' qui
ascoltami un momento.

 La mia bambina ha tutto anche l'  affetto, quello vero, quello di tutti i giorni. Che ci vengo a fare io qui tutte le domeniche inchiodato su una panchina a fare il mestiere del padre? Ma chi me l'  ha ordinato? La morale? La coscienza? Chi? Sarà come tagliarsi un braccio, va bene me lo taglio! 

Adesso vieni qui
dobbiamo andare a casa
su cerca di ubbidire
non fare la spiritosa.

Ti prego sta' un po' ferma
non riesco ad allacciarti
son già quasi le sette
e devo accompagnarti.

Suonare al tuo cancello
una carezza al cane
vedere un cameriere
ridargli la bambina.

Le scarpe gliele ho tolte
al parco è scivolata
ma non s'è fatta niente
s'è solo un po' sporcata.

Un uomo alla finestra
che si intravvede appena
la chiamano in salotto
è già l'  ora di cena.

 Sì, domenica, va bene, domenica alla stessa ora. 
No, secondo me è tutto un problema di alimentazione. Sì, comincia tutto da lì, dalla scelta del cibo che nutre il nostro corpo, dalle cose che contribuiscono alla nostra crescita.
Sì, guardiamo ad esempio un minestrone, sì un bel minestrone con dentro tanta roba, tanta verdura, bello anche da vedere, anche come fatto culturale, per dire. Sì, tu ce l'  hai lì davanti fumante, colorato, pieno di sedani, rape, finocchi, carote, eccetera, eccetera, eccetera e mangi, anche perché hai fame e quindi lo mangi. Sì, mangi tutto anche se non è che del minestrone ti interessa tutto, certo non puoi mica metterti lì a selezionare, a dividere con le mani, sarebbe difficile, scomodo e anche maleducato, quindi mangi tutto anche se in realtà del minestrone ti interessa a me personalmente del minestrone interessa la carota, è evidente che mi interessa la carota per le sue proprietà eccezionali d' altronde ben note. La carota, questo prezioso ortaggio fa bene al irrobustisce il nervo ottico, sì, fa bene ai bulbi, ti vengono due bulboni è importante vedere anche politicamente questa vista che cresce, che si sviluppa, che individua il nemico da combattere, sì. E poi a parte questo la carota ha proprietà benefiche particolari per quanto riguarda la materia grigia cioè la funzione celebrale, fa bene al cervello, sviluppa l'  intelligenza. Quindi uno del minestrone mangia tutto anche se in realtà gli interessano le carote.
c' è tutta questa operazione di ingestione, di masticazione, il bolo che scende, 'BBBLLBBBLLl' , stomaco, intestino, 'SHU-SHU', i villi, 'SHU-SHU', i villi intestinali trattengono, aspirano, assimilano le carote che fanno bene a le carote che fanno bene al, no?
No perché naturalmente il mio corpo trattiene quello che io voglio che il mio corpo No, potrebbe anche trattenere no ma i piselli che li trattiene a fare, a me dei piselli non me ne frega niente! E magari lui trattiene i pis ma il pisello è banale, anticulturale Io non capisco perché lui deve trattenere quello che vuole lui e non quello che io so che mi fa bene, a me i piselli fanno schifo per esempio! E butta via le carote che sono così rivoluzionarie.
Maledizione guarda che corpo stupido!
[incipit parlato presente solo nel libretto di scena:] l' occhio umano, come credo anche l'  occhio bovino, è l'  organo per la reazione degli stimoli della luce che vengono immediatamente trasmessi ai centri nervosi. Basta un minimo sforzo, una piccola fessura per impressionare i nostri sensi che sono già molto nervosi. 


Schermo fluorescente unica fonte di magia
sera di televisione
luce soffusa nella mia casa, voce che fa compagnia
ma improvvisamente
Un po' d' ncertezza fin quando
la mano si ferma sul telecomando
e s'illumina il mondo.
Schermo fluorescente unica fonte di energia
ma improvvisamente

E se improvvisamente ti venisse in mente
ti venisse in mente come in un film di fantascienza
che questo vetro luminoso potrebbe anche finire
nella totale indifferenza
se ti venisse da pensare per un attimo soltanto che non esiste
lo spettatore
e se guardando la bocca
di un attore, un giornalista o un presidente ti venisse in mente
che all'  ascolto non c' è più nessuno
che sono usciti tutti, sono andati via
e in primo piano c' è soltanto quella bocca
e la sua follia
Miracolo!
Miracolo!

E se improvvisamente ti venisse in mente
ti venisse in mente che quella bocca colorata
gira per le stanze invano
il gran faccione è lì che parla
e non sì sente neanche il suono.
Se tu vedessi la tua casa vuota
come vista da lontano, sempre più lontano
c' è soltanto la televisione e nei palazzi
nessuno
se ti venisse in mente che niente ha resistito
la massa è morta dolcemente e l'  individuo
si è svegliato
Miracolo!
Miracolo!

La grande fluorescenza non incanta più nessuno
un miracolo!
la dolce ammaliatrice non seduce più nessuno
un miracolo!

E fuori nelle piazze e nelle strade
la vita
ritorna ad esser quella vera
e l'  aria è fresca, e si respira
E fuori nelle piazze e per le strade 
la vita!
un' équipe di psicologi americani d' avanguardia ha stabilito che per i test attitudinali il muro simboleggia "le difficoltà della vita". Geniale, eh! Poco prima avevano intuito che il serpente simboleggia il sesso Che fantasia! 
l' uso di questi simboli è particolarmente adatto per le assunzioni ai posti di lavoro. Sì, pare che essere un buon tornitore non conti un granché. l' importante è saper rispondere. Se un domani incontri uno sciacallo, che fai? Oh uno sciacallo! I posti di lavoro devono essere pieni di sciacalli. 
Una volta sistemato lo sciacallo, si incontra il famoso muro, che può essere grande, piccolo, di mattoni, intonacato, insomma sei libero di scegliertelo come vuoi. Una cosa che ho sempre invidiato agli americani è la libertà. Nei giochini, sì. Nel senso che uno nel gioco il muro se lo sceglie come vuole, nella vita già meno. E questi signori, voglio dire quelli che si sottopongono ai test, dovrebbero anche scrivere su un bigliettino come si comportano di fronte al muro. d' altronde ci sono quelli che riflettono e quelli che scrivono: "rifletto". Questo piace molto a certe ditte. In tutti gli uffici della IBM c' è sempre un cartello con su scritto "THINK" Think Uno si mette lì e think! 
Poi ci sono quelli che tentano, tentano di scalare il muro. Bravissimi! l' escalation piace! Poi quelli che ci girano intorno. Quelli che si fermano e guardano dall'  altra parte. Uno scrisse: "Mi ci siedo sopra". Napoletano. 
Anche noi in Italia, nel nostro piccolo, ci troviamo molto, molto spesso di fronte a un muretto di importanza CAPITALE. E molti, molti di noi sono seriamente impegnati per abbatterlo. Si sa, l'  Italiano è rivoluzionario biologicamente proprio 
Ora, chi batte la testa contro il muro per romperlo fa un bel gesto ma il muro non si rompe. Dimostrazione.
[voce fuori scena:] Ahhhh! 
S'è fatto male. Ecco, chi batte la testa contro il muro ha la simpatia di tutti ma si fa male. Se però lo stesso individuo con forza maggiore ribatte la testa contro il muro è cretino. Le tecniche sono diversissime. c' è il passionale, che è così d' istinto, come vede un muro sente subito il bisogno di 
[voce fuori scena:] Ahhhh!
Gli ospedali sono pieni di passionali. c' è lo sportivo. Lo sportivo mi piace. Ha più probabilità. Intanto è a posto fisicamente. Op-op-op-op-op! Cosa fa, eh? Conta i passi. Giusto. Dev'essere un saltatore, con l'  asta magari. O forse anche a pesce. Cosa fa? Giusto, il karate. Il karate. Un buco lo fa di certo. Tac. Dentro con tutto il braccio destro. Neanche un graffio. Il muro, è chiaro. Lui, lo chiamano "il Mancino". Poi c' è l'  artista, l'  artista impegnato, l'  artista di teatro. Devo dire che ha le idee chiarissime. Subito sceglie Brecht. Poi va lì, vicino al muro, con Strehler Oh mama! 
No! Ci vogliono altre teste, molte teste, moltissime teste. Eccoli, sì, li sento, decisi, organizzati, concentrati. Perepereperepere. Cosa succede? 
[voce fuori scena]: Maledizione, c' è un altro muro! 
Eh già, c' è un altro muro, certo. Diverso da quello di prima ma c' è un altro muro da abbattere. E poi ci sono i muri dentro, i muri fuori, muri dappertutto, tanti, tanti muri da abbattere
:  No. Vedi cara, per me l'  amore Non ho problemi. È una cosa normale, sì. Uno lo può fare con chi vuole, certo. Donne, uomini, animali, caloriferi. Va bene tutto. Solo che vedi, come spiegare, io con te, insomma Io con una donna

Io, con una donna, mi sento
mi riconosco, mi ritrovo, mi invento
mi realizzo, mi rinnovo, mi miglioro
perché io, con una donna, mi innamoro.

:  Sì, io mi innamoro perché, voglio dire questo mio corpo sai praticamente Mi spiego meglio, scusa eh. Vieni cara, vieni, ecco. Tu sei qui davanti, bella, stupenda, meravigliosa. Sì, ecco, allora io subito ti abbraccioe queste mie spalle, questo mio corpo stimolante! Questi miei peli che eccitazione!  È tutta una roba Dio, come mi amo!

Io, con una donna, ho più coraggio
mi accarezzo, mi tocco, praticamente mi corteggio
mi incammino verso il letto e penso a dopo
perché io, con una donna, mi scopo.

:  Ah, che potenza! Come sto bene! Una bestia proprio! Be'? Chi è questa qui? Da dove viene? Ero qui che mi amavo Mezza nuda, senza sottana. Cosa vuoi? Vuole i bacini, la puttana.
Meno male che c' è il Palazzo. Se uno avesse la fortuna di visitare il palazzo come fosse un museo e le stanze del presidente e degli onorevoli, avrebbe la possibilità di amare di più il proprio paese. I bellissimi saloni, i tappeti, la finezza degli affreschi, degli stucchi, la luce che pende discreta da preziosissime gocce, e che avvolge nel semibuio tutte le persone e le cose che col tempo si rassomigliano sempre di più.
Monocoli, palpebre, fronti pelate, frasi, sorrisi, vecchie seggiole, realismo, firme, strette di mano. Tutto si rassomiglia nel semibuio, nel bazar del tempo, nel Palazzo. Qualche volta qualcuno esce, ma in punta di piedi, senza fare scandalo. E qualche volta si annuncia anche il decesso di un amico onorevole con un' indifferenza di buon tono.
Non si capisce perché, ma sembra sempre che siano le cinque del pomeriggio e che fra poco ci offriranno una tazza di thè.
No, io no. Io sono un uomo felice. Beh, forse la felicità non esiste, diciamo che sono un uomo sereno. Mi basta veramente così poco. Pensate, io non ho niente!

Coro 1: Io non ho niente.
Coro 2: Io non ho niente.
Coro 3: Io ho un pelo!

G: Eh già, lui ha un pelo. Chissà poi cosa se ne fa di un pelo. Lui ha un pelo, e io non ho niente
Però bisogna ammettere che un pelo è un pelo. E c' è chi ce l'  ha, e c' è chi non ce l'  ha io per esempio non ce l'  ho che a pensarci bene un pelo mi sarebbe anche utile! Eh sì, oggi come oggi uno che non ha un pelo Bisogna che me lo procuri.
Sì, io devo avere un pelo!
Uhaaaa!!!

Io ho un pelo!

Coro 1: Io ho un pelo.
Coro 2: Io ho un pelo.
Coro 3: Io ho dieci peli!

Beato lui che ha dieci peli! No per carità, io non mi lamento, io il mio pelo ce l'  ho
Certo che uno che ha dieci peli è già in un' altra posizione. Uno con dieci peli ha praticamente risolto dieci peli sono già una peluria, eh! Bisogna che me li procuri.
Sì, io devo avere dieci peli!
Uhaaaa!!! Dieci.

Io ho dieci peli!

Coro 1: Io ho dieci peli.
Coro 2: Io ho dieci peli.
Coro 3: Io ho cento peli!

Maledizione! Lui ha cento peli, cento, e io sono stanco, distrutto, non ce la faccio più, ma resta il fatto che lui ha cento peli e io ne ho dieci, e dieci peli oggi cosa sono non sono più niente, sono una miseria.

Coro in sottofondo: Noi abbiamo cento peli. Noi abbiamo mille peli. Noi abbiamo centomila peli. Noi abbiamo un milione di peli.

Devo farcela, devo reagire, anch'io devo avere tanti peli, per me, per i miei figli. Anch'io avrò tanti peli
Anch'io
Sì, sì
'FHHHH', 'FHHHH', 'FHHHH'
Cosa faccio?
Gonfio! Gonfio tutto: figli, mamme, papà, mogli, sentimenti, emozioni, amori, soprattutto amori gonfio.
'FHHHH', 'FHHHH'
Perché? Quando uno c' ha una cosa piccola cosa fa, la tiene piccola? La gonfia! Appunto.
'FHHHH', 'FHHHH'
A qualcuno forse può bastare un amore di quelli così normali. A me no.
Io ho inventato il plus-amore.
Il plus-amore sarebbe la differenza fra quel sentimento normale che io produco e quello che invece io espongo al pubblico.
Guardatemi! Sono tutto una roba d' amore. Tutta una roba d' amore che mi esce da tutte le parti 'BLOOH', 'BLOOH', 'BLOOH'
E amo, amo, è incredibile come amo, non lo capirebbe neanche Goethe.
Tutto amo, sì, perché il mio amore non è un fatto mentale, no è materia! È come se fosse un prolungamento del mio braccio, sì e dai lì braccia che crescono vado in giro che sembro un polipo!
E qui mi viene un po' il dubbio: tagliare o no? Già perché a forza di prolunghe non ti muovi più, eh! Ma a favore dell'  amore, certo, a favore dell'  amore gonfia, gonfia! Stai a vedere eh
l' amore è lì. Gira anche lei coi suoi tentacolini che sembra un "totanino" e poi'MPAH'. E io, io magari c' avrei anche la voglia di andare al cinema da solo! No, io non posso mica avere un sentimento normale. E allora 'FHHHH' , 'FHHHH', sono nato con al pompa io non mi ero mica dato il ciuccio quand' ero piccolo, no un compressorino.
l' amore è lì, no, la ragazza, sì, mi piace un po' è vero, ma quanto mi piace? Quanto pesa? Beh Peserà cinquanta chili. Ah pesi solo cinquanta chili eh!? E allora 'FHHHH', 'FHHHH' e questi cinquanta chili crescono, diventano una montagna, una montagna enorme: 100 tonnellate, 200 gonfia, gonfia! Che plus-amore! Che plus-amore.
Caro Gismondo come andiamo, eh? Va sempre peggio.
Mi sono permesso di portarti un mandarancio Ma figurati, era il minimo. Non lo mangi? È una palla, bello o un ricordo? Che simpatico!
Dunque avanti, cominciamo. Come ti devi mettere? Bravo. Vedi che quando vuoi capisci, eh? Perché figliolo la parola è importante sai? È un suono, una musica, capisci eh?. Se tu a uno gli fai: "Zitto!", quello sta zitto, perché: zzz zitto! Se invece gli fai: "Quieto!", quello si quieta, perché 'quieto' acquieta. Una musica, eh? Sta a sentire Gismondo: "Amore!", eh? "Amore" non ti si apre il cuore, eh? "Amore". Non ti si apre il cuore, vabbe'.
Ascolta Gismondo, io non vorrei mai essere troppo severo nei tuoi confronti, ma neanche permissivo, eh?
Avanti, mangia il mandarancio! Certo, la parola non è tutto specialmente per te e ti do atto che esistono dei linguaggi più semplici e misteriosi e forse anche più immediati e veri, che sarebbero poi quelli della comunicazione "outre", "outre", eh? Il gioco per esempio, certo, il gioco, va benissimo. Facciamo un gioco, eh? Eh sì, facciamo quel giochino che uno deve ritirare le mani prima che quell'  altro colpisca, sai eh? È un giochino di prontezza di riflessi, sì.
Da piccolo lo facevo col gatto TAC, TAC, ma poi si litigava uh, si litigava a morte, perché io PA, PA, PA, gli facevo certi zamponi si sa lo sport degenera sempre. E tutti che mi dicevano: "Vigliacco! Te la prendi perché e più piccolo!". Intanto non si possono sempre avere a disposizione degli elefanti, eh! E poi non mi sono mai piaciuti gli animali intelligenti, sono già viziati non c' è dialogo. II cane mi fa schifo! Con quegli occhi da cane! E i padroni che ci parlano. Ma capisci, parlano coi cani! Gismondo ti vedo distratto, eh? Forse sei un po' imbecille. Meglio, meglio: l'  intelligenza non solo è superflua, ma intralcia "outre". Certo è la fisicità che conta. Tu saprai certamente che di fronte all'  eros, no alla libido, certi istinti sono uguali per tutti, che dici? Forse lì potremmo capirci, eh, è vero?
Gismondo mi vuoi un po' di bene? Potresti innamorarti di me? Un domani? Respinto. Non importa. No, non mi offendo. Vabbe' non sono il tuo tipo, vabbe'. Ma Gismondo credimi, guarda che guarda che l'  amore è importante sai? l' amore è importante per per per trovare un punto di intesa, una penetrazione più Voglio dire, ci sarà pur qualcosa che ci accomuna, una strada, qualcosa che valga per me, per te! Forse esistono delle cose ancora più semplici, eterne, assolute la morte. Ah, ah, ah, ti ho fregato Gismondo, e già la morte, giusto ma che ne so io della morte? Sì però dev'essere una cosa bella, eh? Un attimo in cui tutto si rivela, e avresti voglia di dire: "Ecco, è così."
Ho visto un porcellino morire, un giorno Ti interessa? Soffriva sai? Mi guardava fisso e gemeva, era come una specie di calma. Poi il cuore ha cominciato a battergli forte ma era bravo, sai? Ho avvertito che avremmo potuto capirci. Bastava pochissimo. Non era un agonizzante esigente. Forse perché aveva capito che quando si muore bisogna anche godere. Se i morenti piangono ancora è perché non godono abbastanza. Certo il peggio è per chi assiste. Le poche frasi balbettate annunciano solo stupore, fastidio, voglia di togliersi dall'  imbarazzo e qualche volta anche paura e schifo.
Certo il peggio è per chi assiste E mio padre moriva  Io lo avevo già visto molto malato, ma quella volta era diverso. Mio padre se ne andava di attimo in attimo, e io rimanevo di fronte a lui per compatire. Capivo che lui non mi ritrovava, ma non basta capire, bisognerebbe essere. Dovevo trovare in me un uomo più grande di me per aiutarlo a morire dolcemente. Ma c' ero solo io, questo. E mi mancava la possibilità di dire una cosa a un altro. Questa io non ce l'  avevo. Provai ad allungare una mano ma con paura, senza amore. Forse è solo questo che possiamo fare senza ingannare noi stessi. Sudava gocce così grosse che sembrava piangesse con tutto il corpo. In quei momenti è seccante essere diventati poveri come si è. Si manca di quasi tutto quello che occorre per aiutare qualcuno a morire. Mio padre era solo.
Ma se non esiste più neanche un essere, magari in qualche parte del mondo, con cui puoi sono solo! Sono solo! SONO SOLOOO!!!
La mia vita di ogni giorno
è preoccuparmi di ciò che ho intorno
sono sensibile ed umano
probabilmente sono il più buono
ho dentro il cuore un affetto vero
per i bambini del mondo intero
ogni tragedia nazionale
è il mio terreno naturale
perché dovunque c' è sofferenza
sento la voce della mia coscienza.

Penso ad un popolo multirazziale
ad uno stato molto solidale
che stanzi fondi in abbondanza
perché il mio motto è l'  accoglienza
penso al disagio degli albanesi
dei marocchini, dei senegalesi
bisogna dare appartamenti
ai clandestini e anche ai parenti
e per gli zingari degli albergoni
coi frigobar e le televisioni.

È il potere dei più buoni
è il potere dei più buoni
son già iscritto a più di mille associazioni
è il potere dei più buoni
e organizzo dovunque manifestazioni.

È il potere dei più buoni
è il potere dei più buoni
è il potere dei più buoni

La mia vita di ogni giorno 
è preoccuparmi per ciò che ho intorno
ho una passione travolgente 
per gli animali e per l'  ambiente
penso alle vipere sempre più rare
e anche al rispetto per le zanzare
in questi tempi così immorali
io penso agli habitat naturali
penso alla cosa più importante
che è abbracciare le piante.

Penso al recupero dei criminali
delle puttane e dei transessuali
penso ai giovani emarginati 
al tempo libero dei carcerati
penso alle nuove povertà
che danno molta visibilità
penso che è bello sentirsi buoni
usando i soldi degli italiani.

È il potere dei più buoni
è il potere dei più buoni
costruito sulle tragedie e sulle frustrazioni
è il potere dei più buoni
che un domani può venir buono
per le elezioni.

È il potere dei più buoni
è il potere dei più buoni
è il potere dei più buoni
Credo sia giunto il momento di parlarvi del presente.
Per i filosofi il presente non esiste, si sa. E forse hanno ragione perché sicuramente c' è il passato e c' è il futuro. E il presente sarebbe fatto da un po' di passato e da un po' di futuro. Fatto sta che quando uno dice: "Ora" è già dopo, o prima! Chiaro! Mica tanto, insomma.
Volevo dire 'prima' si stava male, 'ora' siamo messi mali.
Alcuni degli amici più cari sono un po' scoppiati, altri si illanguidiscono in sane ginnastiche corporali. In Parlamento c' è n'è uno, tutti gli altri sono in galera!
E allora? Non c' è più l'  interlocutore? No signori. Dimenticavo i più geniali, siamo qui, noi, i migliori. Intendo dire tutti coloro che sono riusciti a togliersi di dosso la pesantezza di qualcosa che ingombra per dedicarsi allo smitizzante.
Sì, perché di fronte all'  idiozia dei vecchi moralisti preferisco vedere l'  uomo di cultura che si fa fotografare nudo su un divano a fiori. Eh sì, per questa sua capacità di saper vivere il gioco. Sto parlando insomma di quelli veramente colti che con sottile ironia hanno riscoperto l'  effimero.
Ecco che cos'è il presente: l'  effimero. E devo dire che per della gente come noi che non crede più a niente è perfetto.
Basta lamentarsi! La cosa più intelligente da fare è quella di giocare d' astuzia con i segnali del tempo.
Ma attenzione, eh. Perché tra l'  avere la sensazione che il mondo sia una cosa poco seria e il muovercisi dentro perfettamente a proprio agio esiste la stessa differenza che c' è tra l'  avere il senso del comico e essere ridicoli.
Secondo me è un periodo che non si capisce più niente. No, dico nelle conversazioni, no? Sia che si parli di noi, sia che si parli del mondo.
No, perché io posso anche capire che uno abbia delle idee politiche beato lui. Che si spieghi. Ecco, che non dica parole che non vogliono dire niente o tutto. Che poi io gli rispondo, e lui mi risponde, e io gli rispondo, e mi fa incazzare, e finisce che si litiga senza avere neanche capito bene di che cosa stiamo parlando.
Ordine ci vuole, ordine, a cominciare dalle parole. Bisogna ridargli un senso, specialmente a quelle parole soggette a cambiare nel tempo. Eh! Perché se uno dice "fascismo", non è che si sa tanto bene cosa vuol dire, però l'  altro capisce che non è una gran cosa. Perfetto, si sono accordati sul senso.
Ma se uno mi dice "democrazia", io gli do lo stop: "Stop! Adesso tu mi dici se per te è una cosa buona o una schifezza!". Allora lui mi spiega con altre parole e io: "Stop! Stop! Stop!".
Mi evitano. Solo perché voglio che ci si accordi sul senso. Ma certo, anche per difendermi. Ma dico, se uno a tavola ti dice "compagno", tu non sai se ti sta dando del cretino o no! Si potrebbe capire sapendo lui come la pensa, questo sì, ma se te lo dice uno per strada, eh? "compagno" Dal tono forse:
"Compagno!". Questo è chiaro.
"Compagnooo". Anche questo è chiaro.
"Compagno!". Questo non si capisce, per esempio.
E poi, anche se si capisse, a questo punto non si sa più perché bisogna usare le parole. Basterebbe fare: "Heee blll huuu huuu".
Bisogna decidere, su! O essere delle mucche o ridare un senso alle parole. Un senso storico. Perché è la storia che come sempre fa casino, capisci? Ti cambia da un giorno all'  altro il significato delle parole, perché lei, la storia, c' ha un suo percorso, no? e allora tu prima di parlare con uno devi sapere a che punto sta lui della storia, no?
Io lo guardo un po' poi gli faccio: "Tu dove stai?".
Mi evitano.
E fanno male, perché non stanno attenti, sono disordinati. Ma dico io, se uno non sta dietro alle cose nell'  arco di una vita una parola come "coppia", ecco "coppia", "coppia" quando ero piccolo erano due persone che si volevano bene. Poi c' è stato un periodo che erano due persone nemmeno due persone, era una schifezza proprio! Adesso sta rimontando, vedi? Per coppia si intende "coppia critica", e cioè loro sanno che è una schifezza ma va bene così. Perfetto! Perfetto! Va benissimo, si sono accordati sull'  imperfezione dell'  amore, eh!
Amore? Stop! Bisognerebbe ridargli un senso. Anche le ragazze mi evitano.
Ma allora bisogna usare solo parole come cane, gatto, albero, cavallo! Ecco, se uno mi dice "cavallo" lo so cos'è, eh! Non mi diverto ma lo so. Eh sì, perché se la gente parlasse solo di animali, di verdure di cassapanche, non si gode ma ci si capisce.
E invece loro parlano di pace, di inflazione: stop! Energia, Einstein: stop! Cultura: stop! Sfratti, religione: stop! Politica: stop! Stop! Stop! Accordiamoci sul senso!
Il senso?
Ma che senso ha il senso?
Mi creda io sono un padre moderno,
conosco i ragazzi e i loro problemi.
Signora Marchesa, latte o limone?
Son quasi le cinque, è l'  ora del tè.

È un buon elemento farà molta strada
e poi ci sa fare, ha il senso del dovere.
Dovevi giocare il sette di fiori,
poi andare dal morto e fare l'  impasse.

Miei cari signori, dal nostro bilancio
risulta opportuno ridurre le spese.
È molto importante: si serve col ghiaccio,
due parti di vodka e una di gin.

È un' ottima barca, mi sembra un affare,
accetti un consiglio: ci pensi avvocato.
Pensavo a mio figlio, ho fatto di tutto
ma lui se n'è andato, ma lui se n'è andato.

Rivoluzione, rivoluzione
la voglia di andare la voglia di reagire
con quanto coraggio, con quanta paura,
con quanto coraggio, con quanta paura.
Rivoluzione, rivoluzione
la voglia di fare e di ricominciare
con tutta la rabbia, con tutto l'  amore,
con tutta la rabbia, con tutto l'  amore.

Basta, basta 
basta con i discorsi di evoluzione e di libertà.
Basta, basta
basta con i miti assurdi di produzione e di civiltà.

La radio, il giradischi, la televisione 
a prezzi speciali. No!

Il frigo, gli elettrodomestici e poi la macchina 
presa a cambiali. No!

Con tutta la rabbia, con tutto l'  amore,
con tutta la rabbia, con tutto l'  amore,

 Dalla parte di chi?
È chiaro, solo per il fatto che sono giovani, hanno ragione per forza.
Il fatto è che sì, che in fondo poi mi domando: ma me ne importa poi tanto? ma, non so mica io Cioè non vorrei un discorso che io sono fuori, no quando ci penso (voglio dire col cervello) me ne importa, ma, dico, dentro proprio dentro di queste cose per la mia vita non so, dicevo come fatto fisico avrei voglia di prendere su la famiglia e andarmene un po' in campagna poi poi dicono che uno si siede non è che uno si siede
 Io, G. G., non nacqui nella foresta nera io, G. G., vivo e lavoro a Milano.
Il Lactarius Gigante è un albero secolare, di colore biancastro vive preferibilmente nei boschi di conifere e latifoglie.

Ho incontrato un albero 
era solo in un prato 
allora l'  ho guardato e mi sono spaventato.
Al di là dell'  albero 
un uccello innamorato
continua a volare 
per farmi ricordare.

Ed io
che ho lavorato, lavorato, lavorato, 
ora mi fermo un momento a guardare 
quel seguirsi di errori e il mio passato 
e quella vita
che mi avete rubato.

 È tardi tra i rami del Ticino un beccaccino sfiora le foglie travolto dagli spari.
l' acqua che passa, l'  acqua che scorre,
tira un gran vento e piove un po'
è notte fonda, c' è qualche lume
sto sopra il ponte e guardo il fiume.

A cosa pensi, mio signor G?
Pensi alla vita a ciò che finì
a ciò che hai detto, a ciò che hai fatto
al tuo coraggio, al tuo passato, che è già passato!

l' acqua che passa, l'  acqua che scorre
dentro quel buio, oltre quel buio
fa molto freddo, è quasi inverno
sto sopra il ponte in un inferno.

In un inferno, mio signor G
via, non diciamo frasi così
"tutto s'aggiusta" questo è il tuo motto
non lo ricordi, hai sempre avuto quello che hai dato.

l' acqua che passa, l'  acqua che scorre
come una nenia che non finisce
io che la guardo come assopito
ci farei un tuffo tutto vestito.

Tutto vestito, mio signor G
ma lascia stare va via di lì
ritorna a casa tra le tue mura
tra i tuoi parenti, se hai strane voglie pensa a tua moglie.

l' acqua che passa, l'  acqua che scorre
che non riflette neppure una stella
passa una coppia, vive qualcuno
e su quel punte non c' è più nessuno
Il sociale
il sociale.
Il sociale non so bene cosa voglia dire
il sociale.

Il sociale è uno stranissimo concetto
che non vuol dir più niente
o vuol dire tutto
il sociale forse non esiste
o si è gonfiato tanto che ha perso ogni valore
non so se è fratellanza o scienza, istinto naturale
o amore.
Il sociale è una nozione delle più confuse
che per ragioni misteriose abbiamo il dovere di salvare
il sociale è un calderone cerebrale
dove sta dentro qualsiasi cosa
è l'  organizzazione del lavoro, i conti della spesa
i poveri, la casa
è un assistente premurosa che ti rincalza il letto
come una sposa.

Come sta il sociale? Sta bene, grazie.
Come sta il sociale? Sta bene, grazie.

Il sociale è una magia bianca
che ci avvolge e ci ammanta
il sociale è un frigorifero di sogni
o un gran sfera di cristallo
formata di statistiche e bisogni.
Il sociale è il passatempo
della demagogia politica mondiale.
È l'  alibi dell'  uomo di sinistra
che se lo porta a casa e lo riveste di ideologia
così adatta a far passare meglio qualche vecchia idea
ma è l'  alibi dell'  uomo anche di destra
che in fondo del sociale se ne frega
ma dopotutto è una nozione così vaga
e così adatta alle speculazioni di bassa lega.

Come sta il sociale? Sta bene, grazie.
Come sta il sociale? Sta bene, grazie.

Il sociale è la coscienza di tutti i cittadini
le centocinquanta ore e poi contraccettivi per far bene all'  amore
le strade ben tenute, la carta nei cestini
e finalmente han fatto anche i cessi per i cani
una specie di latrina socialista
pulita e poco in vista.
Il sociale è questo assurdo paradosso
è questa inflazione d' amore
che ci piove addosso.

Stanateli, stanateli, stanateli.

Il sociale non è più una tendenza naturale
non è più neanche un' istintiva aggregazione
ormai è solo un baraccone di accoglienza
un' alleanza solidale che mette a posto la coscienza
un puro e semplice servizio
un passatempo da signore scalmanate
per soddisfare qualche sfizio.
Il sociale è l'  alibi prezioso del potere
una politica votata al nostro bene
un impegno comune, allegro e scanzonato
come le vecchie commedie di costume.

Come sta il sociale? Sta bene, grazie.
Come sta il sociale? Sta bene, grazie.

E finalmente i risultati elettorali
ci possono anche divertire
coi loro tabelloni come a "Giochi senza frontiere"
perché il sociale è il nostro carnevale organizzato
è l'  anno della donna, è l'  anno del bambino, è l'  anno dell'  handicappato
è l'  anno della pace, l'  anno del concilio
la gente guarda si diverte
come a un cinemino a domicilio.
Il sociale ha vinto, ha avuto ragione
il sociale ha vinto con raffinato adescamento e coercizione
col gran bombardamento e la sua furia smisurata di seduzione.

Stanateli, stanateli, stanateli.

E tutti quanti sono sociali fatta eccezione per qualche mattacchione
tutti quanti sono sociali in modo un po' coglione
e come sono strani i cosiddetti buoni
che hanno bisogno di grossi e commoventi contenuti umani
che hanno bisogno della tragedia e della fame
di baraccati e terremoti, di una terribile alluvione
o di qualche sciagura clamorosa
per espiare, per godere, per far bollire le loro carni rosa.
E come sono strane le loro facce buone
in giudiziose tavole rotonde alla televisione.

Come sta il sociale? Sta bene, grazie.
Come sta il sociale? Sta bene, grazie.

Il sociale è diventato soprattutto il tempo libero totale
le grandi camminate, l'  estate romana
Milano d' estate e poi i digiuni per la pace
e canto e ballo e mostre e i Bronzi di Riace
il sociale è diventato proprio tutto purché sia spettacolare
folclore popolare e carnevale come niente fosse
cortei, risotto in piazza e un po' di aggiornamento per le masse
sondaggi di opinione, simpatiche interviste
che fanno venir fuori un po' di nuovi umori e di genialità
il sociale è la faccia di Costanzo e di Gianni Minà.
Il sociale sta diventando una sciagura
per non parlare di quanto costa agli assessori della cultura
il sociale è un' alluvione, è un uragano
è il cinema, il teatro per le scuole
è il centenario wagneriano
e noi che andiamo, andiamo, andiamo, andiamo
un po' per gioco, un po' per non morire, un po' a casaccio
e se oggi ritornasse Emanuele Kant
farebbe il tutto esaurito al Brancaccio.

Stanateli, stanateli, stanateli.

E viene spesso da pensare con un po' di dispiacere
che ormai non c' è più niente di esclusivo e riservato
e viene voglia di scazzare e anche di dire
che la cultura dovrebbe essere segreta
e che non fa bene spalmata sopra il pane come la marmellata.
E se c' è ancora della gente strana
che ama solo la sua tana
e se ci sono ancora i non socializzati
che fan fatica a prendere parte
agli ideali luminosi che gli sono dati
stanateli, stanateli, stanateli da casa
massaie, scuole medie, pensionati, vecchi e bambini
stanateli, stanateli, portateli coi torpedoni
col sacrosanto abbonamento, coi pulmini dei comuni
con le ambulanze, gli appositi lettini, le seggiole portatili.

Stanateli, stanateli, stanateli, stanateli
stanateli, stanateli, stanateli, stanateli
stanateli, stanateli, stanateli, stanateli.
Il sociale
il sociale
il sociale non so bene cosa voglia dire
il sociale.

Il sociale è uno stranissimo concetto
che non vuol dir più niente
o vuol dire tutto.
Il sociale forse non esiste
o si è gonfiato tanto che ha perso ogni valore
non so se è fratellanza o scienza, istinto naturale
o amore.
Il sociale è una nozione delle più confuse
che per ragioni misteriose abbiamo il dovere di salvare.
Il sociale è un calderone cerebrale
dove sta dentro qualsiasi cosa
è l'  organizzazione del lavoro, i conti della spesa
i poveri, la casa
è un' assistente premurosa che ti rincalza il letto
come una sposa.
Come sta il sociale? Sta bene grazie.
Come sta il sociale? Sta bene grazie.

Il sociale è il passatempo
della demagogia politica mondiale
è l'  alibi dell'  uomo di sinistra
che se lo porta a casa e lo riveste di ideologia
così adatta a far passare meglio qualche vecchia idea
ma è l'  alibi dell'  uomo anche di destra
che in fondo del sociale se ne frega
ma dopotutto è una nozione così vaga
e così adatta alle speculazioni di bassa lega.
Come sta il sociale? Sta bene grazie.
Come sta il sociale? Sta bene grazie.

Il sociale è la coscienza di tutti i cittadini
le centocinquanta ore e poi i contraccettivi
per far bene l'  amore
le strade ben tenute, la carta nei cestini
e finalmente han fatto anche i cessi per i cani
una specie di latrina socialista
pulita e poco in vista.
Il sociale è questo assurdo paradosso
è questa inflazione d' amore
che ci piove addosso.
Stanateli, stanateli, stanateli.

E finalmente i risultati elettorali
ci possono anche divertire
coi loro tabelloni come a Giochi senza frontiere
perché il sociale è il nostro carnevale organizzato
è l'  anno della donna, è l'  anno del bambino, è l'  anno dell'  handicappato
è l'  anno della pace, l'  anno del concilio
la gente guarda e si diverte
come a un cinemino a domicilio.
Il sociale ha vinto, ha avuto ragione
il sociale ha vinto con raffinato adescamento e coercizione
col gran bombardamento e la sua furia smisurata di seduzione.
Stanateli, stanateli, stanateli.

Il sociale è diventato soprattutto il tempo libero totale
le grandi camminate, l'  estate romana
Milano d' estate e poi i digiuni per la pace
e canto e ballo e mostre e i Bronzi di Riace.
Il sociale è diventato proprio tutto purchè sia spettacolare
folklore popolare e Carnevale come niente fosse
cortei, risotto in piazza e un po' di aggiornamento per le masse
sondaggi di opinione, simpatiche interviste
che fanno venir fuori un po' di nuovi umori e di genialità.

Il sociale è la faccia di Costanzo e di Gianni Minà.
Il sociale sta diventando una sciagura
per non parlare di quanto costa agli assessori della cultura
il sociale è un' alluvione, è un uragano
è il cinema, il teatro per le scuole
è il centenario wagneriano
e noi che andiamo, andiamo, andiamo
andiamo un po' per gioco, un po' per non morire, un po' a casaccio
e se oggi ritornasse Emanuele Kant
farebbe il tutto esaurito al Brancaccio.

E viene spesso da pensare con un po' di dispiacere
che ormai non c' è più niente di esclusivo e riservato
e viene voglia di scazzare e anche di dire
che la cultura dovrebbe essere segreta
e che non fa bene spalmata sopra il pane come la marmellata.
E se c' è ancora della gente strana
che ama solo la sua tana
e se ci sono ancora i non socializzati
che fan fatica a prender parte
agli ideali luminosi che gli sono dati
stanateli, stanateli, stanateli da casa
massaie, scuole medie, pensonati, vecchi e bambini
stanateli, stanateli, portateli coi torpedoni
col sacrosanto abbonamento, coi pulmini dei Comuni
con le ambulanze, gli appositi lettini, le seggiole portatili
stanateli, stanateli, stanateli, stanateli
stanateli, stanateli, stanateli, stanateli
stanateli, stanateli, stanateli, stanateli
Quando si è un po' filosofi non si sogna mai a caso.
Ero una specie di Diogene con una lampada in mano. In un posto che poteva essere Roma. Cercavo l'  uomo in questo sgretolamento
Sento cantare da lontano Sarà Claudio Villa. Si avvicina Non era Claudio Villa più moderno. Era Gesù! Cristo!
Bello, luminoso, stupendo, capelli lunghi, un filino di neon intorno che fa: bzzzz  l' avrei baciato. No, gli porta male.
"Maestro, qui è un disastro, manca lo spirito! Guardi, guardi, lei che se ne intende".
"Figliolo, non avete capito niente!" credevo fosse più gentile, "Non è una problema di spirito. Il segreto sta nel corpo".
Com'è semplice, lapidario sempre stato. Si capisce tutto, altro che Hegel!
"Sì, maestro, d' accordo, via lo spirito" Toh, Hegel! "Ma anche come corpo qui catastrofe! l' ha letto l'  IO DIVISO catastrofe".
"E io, ai miei tempi, cosa credi abbia trovato? La decadenza, lo sfasciamento io me ne intendo di sfaceli. (cant Oh, oh Roma!"
Spiritoso Gesù, sempre col dito alzato. Ho capito da chi ha preso Montini!
"Ascolta Gesù, non riesco a farti capire, forse sei un po' insomma, sono passati un po' di anni. E poi tu non hai mai capito un granché di storia. Non te ne fare una croce. Sì, insomma, anche noi si tenderebbe all'  interezza del corpo. Solo che le nostre condizioni storico-politiche va be', e arabo per te insomma l'  educazione, la repressione".
Mi interrompe:
"Ti capisco, ti capisco figliolo. Anch'io ci ho avuto un padre autoritario. Mia mamma mi lasciava far tutto e mi sono sganciato. Mi sono occupato dell'  uomo,  mica astrazioni, e ho fatto tutto un lavoro sul corpo Guarda qui!" (fa vedere le mani)
"La Madonna! Cioè, Gesù, fatti vedere! Non nel senso voglio dire, fatti capire. Tu non sei famoso per il corpo, sei famoso insomma sei un po' evanescente".
"Ma che evanescente! Sono corporeo io. Non ci ho niente di divino. Non mi ha mai sfiorato neanche l'  idea. Io vivo". 
"Ma questo rovescia tutto!"
"Era ora! Io vivo, parlo anche poco, non è vero quello che dicono. Faccio delle cose semplici come respirare un' energia naturale dentro di me, mica fuori. Quella ce l'  ha il mio babbo, dicono. Non ho mai parlato di anime, io. Ho fisicizzato tutto. Basta guardare come mi muovo: sono l'  unico che sa camminare in un prato".
Oh mamma, come si muove bene! È tutto corpo. Bello, bello senz'anima come noi.
"Eh no. Voi siete brutti, stupidi, ideologici, mentali. Voi, anche quando parlate di corpo, siete testacchioni, distaccati. Aandate sempre di testa. Andate di corpo!".
"Sì, sì, ma ci siamo mossi. Credi che non ce l'  abbiamo il problema di fisicizzare?".
"Le ho sentite, le ho sentite le tue storielle: magiare un' idea" e ride.
"Cosa ridi?" E lui ride ancora.
"E io cosa volevo dire con la comunione? l' idea che ti entra nel corpo. Non avete capito un' ostia! Le ho dette duemila anni fa, quelle stupidate lì. E quell'  altra: chiedo scusa se parlo di mia mamma Ho sempre parlato di pane, io di roba semplice. Mica teologia. È che dopo non li agguanti più. Ti credono troppo, ti capiscono male. La colpa è di quei matti che, con la scusa del mio nome, vanno, vanno, vanno, di testa fanatici, scalmanati, ne fanno di tutti i colori in giro per il mondo". E canta: "Il delirio!"
Però, che orecchio! "Sì, sì, ma anche tu sei sicuro che un po' di ideologia no? Quando hai detto a San Pietro di mettere sì la pietra?"
"Eh sì, lì ho fatto una cazzata! È per mio padre, sai. Non ci ha mai avuto una casa. Però bella, eh? solida. Un chiesone che non finisce mai. Perché se uno fa le cazzate, perlomeno che le faccia bene! Se penso a voi mi fate pena. Ogni sei mesi una chiesettina Poi crolla un' altra chiesettina un' altra Non vi dura niente la roba!".
"Certo, perché crediamo nel movimento, noi!".
"E allora, perché fate le chiesine?".
"Già. E come si fa a non farle? Me lo dica maestro".
"Figliolo, cerca di sognarti Marx. Mi dispiace, io ci ho il mio specifico ". E sta per andarsene " Oh, oh, Roma!"
"No, no! Un momento, maestro! Qui l'  uomo muore!".
"E be'? Che c' è di male. Tanto risorge, no? La resurrezione del corpo Semplice! Buona Pasqua!"
Quando si è un po' filosofi non si sogna mai a caso.
Ero una specie di Diogene, con una lampada da duemila Watt, una macchina fotografica, e cercavo in un posto che poteva essere Milano.
Sento una voce nella nebbia che mi fa:
"Così non fotograferai mai niente!"
"Chi siete?"
Lui: "Un tedesco di passaggio". Esce dalla nebbia un bel signore con la barba e si presenta: "Piacere, Carlo Marx".
Oeh! (stupore)
"Vedi ragazzo" Come ragazzo? Mi chiamano tutti compagno, arriva questo  e cambia il vocabolario un' altra volta. "non basta una macchina fotografica con un obiettivo giusto Tu sbagli i tempi, credimi. Io ho una certa esperienza della roba che si muove!" E questo è vero. "Dunque, come si muoveva il tutto ai miei tempi? Guarda, qui c' era il capitale, qui le classi, la borghesia eccetera eccetera". E io: flash!
Simpatico Marx quando si scalda Sembra un paparazzo! Però mi permetto di dirgli: "Anche noi, capitale, classi, borghesia flash!"
"Bravi!"
"Grazie!" Ho capito dopo che bravi voleva dire ciglioni Affettuosamente, si intende.
"Bravi, la borghesia non c' è più. O meglio, non conta Sbriciolata!"
E no, qui mi incazzo Non c' è più Oh dio, non c' è più la borghesia! Che detto da lui fa anche rabbia, perché uno dice: ci ha preso per il culo fino adesso.
E io: "Ma i padroni, i capitalisti?"
Lui guarda, bello, con quegli occhi che vedono tutto: "I padroni, i capitalisti non li vedo nel senso che stanno diventando impersonali."
"Puttana miseria! Ma io ho bisogno di aggrapparmi a qualcosa, ho bisogno di punti fermi!"
"Allora dovevi parlare con Gesù!"
"Già fatto grazie Ma mi dica, maestro la lotta di classe la lotta di classe lasciamo almeno la lotta di classe!"
Lui, calmo: "La lotta di classe"
"Più svelto maestro!"
"La lotta di classe sarebbe ancora giusta"
"Ooh!"
"se fossero chiare le classi!"
"Come non son chiare le classi!? Allora non sei marxista! Scusa se mi incazzo, Marx ma mi sembri un po' spappolato. E l'  imperialismo, l'  imperialismo?"
"Mah!" Com'è calmo, Marx!
"Dài, l'  imperialismo?!"
"Mah Ne parlavo con Lenin. È lassù che lo guarda Lui ci è fissato! Dice che ne ha un' immagine un po' sfuocata. Parla di Pax di Pax Americana Dice che la pace è peggio della guerra".
"Sì, questo l'  ha detto anche il matto dei certificati. E poi, e poi non vedete più niente? Cosa guardi, ora, cosa guardi se non c' è più niente?"
"Non è vero, la lotta c' è ancora. Anzi, i nemici ci sono più di prima. Ma si presentano in un altro modo. È tutto più La vedi la produzione? Era così una bambina. Com'è cresciuta! Che salute! Me la ricordo, io una bambina con i padri che fai questo, fai quello! Roba da matti. Una donna, autonoma, va da sé, va da sé. Bisogna fare qualcosa " Tira fuori una Leika col soffietto " bisogna fare qualcosa, flash! È tutto più flash! sì, certo. flash! Interessante flash! ho capito E' tutto più"
E il vecchio se ne andò ancheggiando, lasciandomi nell'  angoscia più assoluta. " Il rullino, il rullino! Non andare via! Il rullino spediscimelo! "
Maledetto testardo, fissato, anche con l'  arteriosclerosi viene qui, vede che tutto si muove, scatta a un cinquecentesimo è una mania, una mania! Ci avevo le idee chiare, precise
"Scrivimi! Sì, scrivimi qualcosa!" 
Che se no, magari, tra una decina d' anni, uno si alza una mattina e, senza saperlo, si trova lì davvero senza borghesia, senza classi, senza padroni ma nella merda più di prima!
Fuori c' era un bel cortile
poi le grandi scale
e c' era il vento
e gli alberi di mele.

Si fece notte
e un uomo della mia statura e della mia presenza
mi conduceva in un' insenatura
che a un certo punto diventava la mia stanza.

Lì c' era tutta la mia vita
che per la prima volta mi si rivelava
e c' era un grande specchio
che indifferente mi duplicava 

l' uomo della mia statura e della mia presenza
forse troppo familiare
forse troppo somigliante
mi stava accanto e non faceva niente.

Mi giunse la sua voce
che assomigliava un po' alla mia
ormai era più ingrata e senza sfumature
con certe fastidiose intonazioni
che sento a volte nelle mie registrazioni.

Ma più che altro
mi spaventò il suo volto
tremendamente uguale al mio
non ebbi più alcun dubbio
quell'  uomo ero senz'altro io.

E allora io mi vidi
così brutto e scoperto
che fui preso dal terrore
e mi scoppiava il cuore
come fosse un infarto.

E lui rideva
e poi sputava l'  aria
con una calcolata cattiveria,
e quella smorfia era la mia copia speculare
così imbruttita e repellente
da fare orrore.

Odio il tuo viso che è la mia caricatura
odio la tua voce che è la mia scimmiottatura
odio l'  arroganza della tua idiozia
odio la tua stupida parola che è la mia.

Ma lui restava immobile a guardare
poi prese a parlare esageratamente adagio
mi disse che era logico e normale
che in quella notte di casuale sortilegio
aveva avuto il privilegio
di conoscere il male.

Fuori non c' era più il cortile
né le grandi scale
e nemmeno il vento
né gli alberi di mele.

Era come un sogno che svapora
che quando lo racconti
non riesci neanche a ricordarti.

Fuori mi aspettavano altri sogni
altri infarti.
Purtroppo l'  unica vera aspirazione degli uomini degli anni '90 è il successo. d' altronde è comprensibile. Il successo significa da sempre avere la stima degli altri, il riconoscimento dei propri meriti e delle proprie capacità.
Ma il successo degli anni '90 ha una sua caratteristica: quella di coincidere totalmente con la popolarità. Uno ha successo solo se è popolare.
E dato che i gusti della gente sono imprevedibili, uno può essere popolare perché è bello, perché è simpatico, perché è bravo no, non perché è bravo perché è buono, perché è patetico, perché è demenziale, perché è bravo no, non perché è bravo perché è ridicolo, perché è viscido, perché è antipatico ma non perché è bravo perché magari fa schifo. E la gente per la strada lo riconosce, lo ferma, e gli dice: "Complimenti, lei è il più schifoso!"
Nessuno, nessuno è esente da questa febbre di popolarità. A parte quelli che si esibiscono per professione che a questo punto sono diventati i più riservati, il campionario degli aspiranti è praticamente infinito: impiegati, piccoli artigiani, consiglieri comunali, mamme di tossicodipendenti, preti, pornostar, scienziati, magistrati, giornalisti, ministri e presidenti della repubblica, e anche papi. Tutti, tutti vorrebbero la prima pagina del Time's.
Non ha importanza la qualità delle cose che fai. l' importante è farsi conoscere. E questo è un bel vantaggio per le giovani generazioni che dovevano occuparsi della loro formazione per diventare seri, preparati, uomini di pensiero. Ma quale pensiero! La vera formazione professionale è quella che ti apre le porte per andare da Maurizio Costanzo, da Gerry Scotti, da Frizzi, da Bonolis, Castagna, dalla De Filippi e da Magalli. E anche da Marzullo sottovoce.
E quando torni a casa tutti ti sorridono, ti guardano con curiosità, forse con ammirazione; tu senti di avere più potere, più fascino, e avverti subito negli occhi delle ragazze una luce strana che ti fa capire le enormi possibilità di affermare il tuo gene egoista. Cioè di scopare.
La popolarità quindi non richiede oggi una particolare genialità, anche se l'  intelligenza non è un impedimento. Però dal panorama dei personaggi più famosi si arriva tristemente alla conclusione che per avere successo è meglio essere un po' cretini. Cretini, ma popolari. d' altronde non esistono che due possibilità: o sei un cretino conosciuto, o sei un cretino qualsiasi.
Com'è cambiata questa camera. Prima era un casino di fogli, foglietti, tutto al muro, manifesti Marx, Hengels, attaccati male; partiva un chiodo e BLUFF giù un testone! E poi prima che torni la giornata del chiodino
Ah, una bella imbiancata e via, fa tristezza? Abitudine, il mio bel armadione, lo specchio. Vabbe' spogliamoci va'.
Che faccia ragazzi! Le spalle curve, le gambe magre e queste mutande, pervinca.
Mah, questa volta va a finire che lo faccio davvero, certo, che senso ha? Magari davanti allo specchio, nudo, sì, via anche le mutande. Ecco questo sono io. Gli specchi non servono a niente, non so neanche che faccia avrò con gli occhi chiusi. Non riesco a fregarlo, non importa. Questa volta mi ammazzo davvero. Mi ricordo che una volta volevo ammazzarmi per amore, mi aveva detto che non mi amava più. Un attimo prima che glielo dicessi io, quel tanto che basta per farti impazzire, ti senti escluso, abbandonato e lei non si accorge neanche dell'  ingiustizia che ti ha fatto, e tu ti ammazzi. Così impara. Educativo. E dopo ti ama per tutta la vita la sua vita. Cazzate, suicidi a caldo.
Ma tu guarda che faccia ragazzi, non c' ho mica la faccia di uno che soffre, è il mondo
Suicidio a freddo, di controinformazio PUM e tutto cambia e il mondo tremendo e ostile viene subito a rotolarsi ai tuoi piedi come una palla docile, sorniona, scodinzolante, affettuosa un cocker. Vabbè, sembra che poi nessuno c' abbia avuto la soddisfazione di vederlo, il cocker.
Quasi quasi mi rivesto e vado da Giuseppe. Giuseppe è sensibile, so già cosa mi dice: "Ci sono mille modi di riinteressarsi alla vita", lui ci crede ciecamente nelle passioni, "mille modi. c' è gente che fotografa gli uccelli nei loro nidi e fa dei corsi meravigliosi per impadronirsi di questa tecnica speciale!". Ci sono davvero questi corsi! c' è tutto!
No, non devo andare da Giuseppe, non posso distrarmi con la fotografia. Siamo così futili che le distrazioni ci possono impedire di morire.
No, meglio Athos, Athos è obiettivo, non sta mica a tirarmi su di morale con delle cazzate, eh. Vado lì, gli racconto tutto, tutto-tutto fino alla fine e: "ecco lo vedi anche tu, sono un fallito!", e lui: "Sì" e mi indica la scogliera, 'sto deficiente, insensibile, ma che si ammazzi lui! La scogliera casomai il modo melo scelgo io, un modo che sia mio, un modo giusto per bisogna essere prudenti, quando ci si ammazza.
La scogliera! La scogliera va bene per Bergman, nordico, religioso. Già, come si ammazzerà la gente importante? Non so, la Mina? Aspidi, maledetta non ne sbaglia una. E Antonioni? Il regista. Gas, gas a bombole BSSS. E Arbasino? Svenamento, un classico. E Moravia? Moravia si prepara calmo, sereno, sobrio, due righe, quattro righe, dodici volumi e si fa murare vivo e dopo si sente PUM-PUM. E Lucio Battisti? A fari spenti. Con Mogol questa era facile. E Pannella? Marco Pannella. Eccolo, me lo vedo: piccola conferenza stampa, la stanza circondata da amici la cicuta. E lui che parla calmo con Adele Faccio, con Spadaccia e questa volta muore davvero.
Eh sì, ognuno c' ha la propria estetica. E io? Con questa faccia? questa camera? queste mutande? potrei buttarmi sotto un come se fosse una forte attrazione fisica, una cosa bella, un momento di gioia. Troppo vitale, esteticamente vecchio, sa di poeti.
Oppure potrei uccidermi senza nessun dolore, nessuna rabbia, nessuna passionalità, senza nessuna voglia di riscatto. Un suicidio svedese, più adeguato a quello che succede. Eppure sento che anche questo è già vecchio, esteticamente. 
Forse oggi, esteticamente, mi rimetto gli slip pervinca, mi rivesto, esco, e vedremo come va a finire. c' è una fine per tutto e non è detto che sia sempre la morte.
Bella serata, proprio una bella serata.
E poi gli amici ti tirano su, eh! Si parla, si canta, si ride che risate si fa quando si ride!
Va be' spogliamoci va 
Tu guarda che faccia. Spalle curve, le gambe magre e 'ste mutande, color pervinca.
Non importa. Questa volta va a finire che lo faccio sul serio, ma sì basta, bisogna farla finita. Magari davanti allo specchio, sì nudo, via anche le mutande. Ecco: questo sono io. Gli specchi non servono a niente, non so neanche che faccia avrò con gli occhi chiusi. Non riesco a fregarlo, non importa.
Questa volta va a finire che lo faccio per davvero. Mi ricordo che una volta volevo ammazzarmi per amore, mi aveva detto che non mi amava più un attimo prima che glielo dicessi io, quel tanto che basta per farti impazzire, ti senti escluso, abbandonato e lei non si accorge neanche dell'  ingiustizia che ti ha fatto, e tu t'ammazzi così impara. E dopo ti amerà per tutta la vita! La sua. Suicidio troppo emotivo, a caldo.
Ma tu guarda che faccia che c' ho io, non c' ho mica la faccia di uno che soffre, è il mondo!
Suicidio a freddo, di controinformaz, PUM, e tutto cambia e il mondo fino a un attimo prima tremendo e ostile, contro di te viene subito a rotolarsi ai tuoi piedi come una palla docile, sorniona, scodinzolante, affettuosa un cocker. Peccato che poi non c' hai la soddisfazione di vederlo il cocker.
Quasi quasi mi rivesto e vado da Giuseppe. Giuseppe è sensibile, so già cosa mi dice: "Ci sono mille modi di rinteressarsi alla vita", lui ci crede ciecamente alle passioni, "mille modi! c' è gente che fotografa i rapaci nei loro nidi e fa dei corsi meravigliosi per impadronirsi di queste tecniche speciali." ci sono davvero questi corsi. c' è tutto!
No, non devo andare da Giuseppe, non posso distrarmi con la fotografia. Siamo così futili che le distrazioni ci possono impedire di ammazzarci.
No, meglio Athos allora, ma sì Athos è più obiettivo, non sta mica a tirarmi su di morale con i soliti discorsi sulla vita è troppo intelligente. Vado lì, gli racconto tutto, tutto-tutto fino alla fine e: "ecco Athos lo vedi anche tu, sono un fallito!", e lui: "Sì" e mi indica la scogliera, 'sto deficiente, insensibile, ma che si ammazzi lui, la scogliera. Casomai il modo melo scelgo io, un modo che sia mio, un modo che sia giusto per bisogna essere prudenti quando ci si ammazza, se no si fanno delle figure!
La scogliera! La scogliera, la scogliera va bene per Bergman, nordico, religioso eh.
Già, come si ammazzerà la gente importante, eh? No, dico quelli famosi, per dire Barbato? Andrea Barbato con calma, scrive l'  ultima cartolina e si svena. Due gocce di sangue!
E la Dellera? Francesca, tutta nuda, uno spillettino ZACK, SHHHH.
E Lucio Battisti? A fari spenti nella notte, questa era facile.
E Craxi? Craxi sì, me lo vedo: una sfilata, macchina scoperta, lui in piedi sorride alla folla, paga un sicario Martelli. PUM, come un presidente!
Occhetto Lapidato, dai suoi!
E Cossiga? Cossiga, in diretta tre reti unificate, esterna due parole, quattro, venti cazzate, tanto il Quirinale smentisce, arriva Galloni con il calice: SHHH, la cicuta. E sulla sua tomba solo GLADIOLI!
E io, no, dico io, con questa faccia, questa cameretta, queste mutande potrei buttarmi sotto troppo vitale.
Oppure potrei no, non va bene. Ma possibile che oggi non si riesca a trovare un modo che non sia vecchio, superato, inadeguato, ridicolo.
Forse oggi, esteticamente, mi rimetto gli slip pervinca, mi rivesto, esco, e vedremo come va a finire. c' è una fine per tutto e non è detto che sia sempre la morte.
Il tempo, quanto tempo
e dopo tanto tempo rincontrarti
e i nostri cuori non so se smemorati o incerti
e con addirittura la paura di non sapere
come salutarti.

Il tempo, quanto tempo
e poi chissà da dove son passate
in tutti questi anni le nostre vite
chissà che facce abbiamo
forse siamo due persone sconosciute.

Eppure la luce del viso è sempre la stessa
lo stesso sguardo, tu così diversa
ma forse è solo qualche ruga nei tuoi occhi
da animale in fuga.

E io che non mi vedo e non so niente del mio viso
di fronte a te sono confuso e un po' a disagio
fa un po' male quella mia caricatura
che il tempo mi prepara.

Il tempo, quanto tempo
e dopo tanto tempo non ci viene
nemmeno una parola o un' emozione
ci siamo un po' perduti come tutti
non per cattiveria, ma per distrazione.

Eppure la voce è la stessa, così familiare
la stessa donna, tu così cambiata
che ora un po' lontana e assente
mi saluta educatamente.

E io, io mi domando cosa resta di un amore
qualche rimpianto e un angolino di dolore
ma fa male quella mia caricatura
che il tempo mi prepara.
tof tof il paese è in una fase delicata tof tof sì, in un periodo di transizione tof
"Oggi al Parlamento".
Una mozione l' avversario si alza, mette lì la sua Una differenza leggerissima e (azione di pugilato corpo a corpo) Dopodiché: tutti al tennis tof tof Sì, giocano tutti al tennis!
E qui mi incazzo.
Perché gli piacciono a tutti le stesse cose, mica per altro. E i gusti sono tutto. c' è chi gioca al tennis, e c' è chi gioca al calcio. Certo, la vera cortina di ferro è lì, nei gusti. Le questioni ideologiche? Roba da ridere fra gusti uguali. 
I gusti sono la vera sostanza politica!
E loro hanno scelto il tennis: tof tof
No! Panatta non può fare il comunismo! Qualsiasi economista lo sa. Invece loro: belli, puliti, tutti bianchi, impostati, il rovescio, bello, la volè Ma giocate al calcio, deficienti! Ci cago, io, sulla vostra terra battuta! È la rivincita estetica del giocatore di calcio
Tutte le notti me la sogno. Chiudo gli occhi un film: Valverde, meraviglioso, campi da tennis, sole tof tof vvvvff Un film. Buñuel regista si alza in volo un branco di mucche, lui può! Vvvvff e su quei bellissimi ragazzi abbronzati, con le mandibole giuste e i denti bianchi vvvvff su quella scelta di donne assolutamente belle, così assolutamente da non arrappare nessuno vvvvff su quei signori eleganti e raffinati, su quelle signore dai piccoli cagnolini, sulle bibite ghiacciate, sulle Adidas, sulle magliette bianche col coccodrillino, sugli arbitri con la erre francese: quaranta a trenta tof tof parità.
E le mucche: pllaaff Un lago di merda.
Parità.
Niente, un sogno, tutto pulito. I miracoli non li fa neanche Buñuel.
E Il tennis avanza, e i coccodrillini dilagano, perché è giusto espandere le cose. E beccati un coccodrillino anche te, così si corre con la stessa maglietta.
E il tennis avanza, e non gli resiste nessuno. E ora tutte le fabbriche ci hanno i loro campi da tennis, e si capisce chiaramente che è la base che ha imposto i suoi gusti. Praticamente la proletarizzazione: "Op, bella palla! Grazie, grazie Scusa" Siamo anche educati "Scusa"
Ma giocate al calcio, deficienti! 
Macché! "Op, scusa op Bellissima la volè vincente di Brambilla! Op, scusa op, scusa" 
Scusa un cazzo!
Intendiamoci, non ce l'  ho mica con Guido Oddo, io. Ma perché i figli di Rizzoli non giocano al calcio??? Perché non abbiamo imposto i nostri gusti??? Ecco, Agnelli centravanti del Torino e Andreotti al Giro d' Italia. Questa è la proletarizzazione!
Devo aver detto una cazzata!
Sì, sì, lo so che sui gusti non c' è più lo scontro frontale. Ma allora dov'è? 
Bisognerà pur decidere.
O avere dei nemici o, giocare a tennis!
tof tof
Questo mondo
corre come un aeroplano
e mi appare
più sfumato e più lontano.
Per fermarlo
tiro un sasso controvento
ma è già qui che mi rimbalza
pochi metri accanto.

Questo è un mondo
che ti logora di dentro
ma non vedo
come fare ad essere contro.
Non mi arrendo
ma per essere sincero
io non trovo proprio niente
che assomigli al vero.

Il tutto è falso
il falso è tutto.
Il tutto è falso
il falso è tutto.

E allora siamo un po' preoccupati
per i nostri figli
ci spaventano i loro silenzi
i nostri sbagli.
l' importante è insegnare quei valori
che sembrano perduti
con il rischio di creare nuovi disperati.

Il tutto è falso
il falso è tutto.

Non a caso la nostra coscienza
ci sembra inadeguata
quest'assalto di tecnologia
ci ha sconvolto la vita.
Forse un uomo che allena la mente
sarebbe già pronto
ma a guardarlo di dentro
è rimasto all'  ottocento.

Il tutto è falso
il falso è tutto.

Io
che non riesco più a giudicare
non so neanche che cosa dire
della mia solitudine.
Guardo
con il mio telecomando
e mi trovo in mezzo al mondo
e alla sua ambiguità.

c' è qualcuno che pensa
di affrontare qualsiasi male
con la forza innovatrice
di uno Stato liberale.
Che il mercato risolva da solo
tutte le miserie
e che le multinazionali siano necessarie.

Il tutto è falso
il falso è tutto.

Ma noi siamo talmente toccati
da chi sta soffrendo
ci fa orrore la fame, la guerra
le ingiustizie del mondo.
Com'è bello occuparsi dei dolori
di tanta, tanta gente
dal momento che in fondo
non ce ne frega niente.

Il tutto è falso
il falso è tutto.

Io
che non riesco più a ritrovare
qualche cosa per farmi uscire
dalla mia solitudine.
Cerco
di afferrare un po' il presente
ma se tolgo ciò che è falso
non resta più niente.

Il tutto è falso
il falso è tutto.

Il tutto è falso
il falso è tutto quello che si sente
quello che si dice
il falso è un' illusione che ci piace
il falso è quello che credono tutti
è il racconto mascherato dei fatti
il falso è misterioso
e assai più oscuro
se è mescolato
insieme a un po' di vero
il falso è un trucco
un trucco stupendo
per non farci capire
questo nostro mondo
questo strano mondo
questo assurdo mondo
in cui tutto è falso
il falso è tutto.

Il tutto è falso
il falso è tutto.

Il tutto è falso
il falso è tutto.

Il tutto è falso
il falso è tutto, tutto, tutto.
Esterno giorno.
Sul muro di cinta della scuola tre manifesti rossi, tre esemplari identici incollati l'  uno accanto all'  altro. Un discorso stampato in caratteri piccolissimi ma con un titolo enorme: "Attenzione cittadini!", un genere di letteratura che nessuno legge mai, salvo di tanto in tanto un vecchio signore che si ferma, mette gli occhiali, decifra riga per riga, fino alla fine.
Poi si fa un po' indietro scuotendo la testa. Rimette gli occhiali nell'  astuccio, rimette l'  astuccio nel taschino e riprende il cammino con perplessità chiedendosi se l'  essenziale non gli sia sfuggito.
Ogni tanto infatti spicca, come un fanale illuminante, qualche parola a lui sospetta e la frase che questa parola illumina sembra per un istante nascondere molte cose o nessuna affatto.
Il meccanismo perfettamente oleato della vita continua, l'  omino è già lontano

Secondo me, se va avanti così, va a finire che a votare non ci va più nessuno. 
No, dico, è una cosa grave. Grave per chi? Per la gente, no. Per i Partiti, nemmeno, tanto rimane tutto uguale. Lo Stato è lì, bello solido. E allora perché è grave? Ma se in America, che sono sempre più avanti di noi, non va a votare quasi nessuno. Che democrazia, eh! Stiamo diventando americani anche in questo.
E pensare che nel dopoguerra si picchiavano per andare a votare. Si picchiavano nelle strade, gran passione, nelle piazze, scontri, comizi, bianchi, neri, repubblicani, monarchici, destra, sinistra, tutti alle urne, anche le donne finalmente. Il suffragio universale.
Adesso, quella domenica lì, quelli di sinistra vanno a Riccione, quelli di destra vanno in Sardegna il naufragio universale.
Ma perché fate le elezioni d' estate, che vince sempre il mare.
Il fatto è che la gente non pensa, o forse non sa, che appena gli arriva il certificato elettorale DLIN! scatta il suo contributo di lire quattromila che verrà diviso proporzionalmente tra i Partiti. Ma se uno non va a votare, le quattromila lire le paga lo stesso? Certo. Ma come sarebbe a dire? Uno entra in un supermercato, non compra la mostarda perché gli fa schifo, mica gliela fanno pagare. E se gli fanno schifo i partiti? DLIN! Quattromila.
Certo che se le quattromila lire invece di farcele pagare ce le dessero, avrebbero risolto il problema dell'  affluenza alle urne.
d' altronde il voto è un diritto-dovere. Anche questa è bella. Che sia un diritto lo abbiamo capito tutti. Che sia un dovere, ultimamente non l'  ha capito nessuno.
Che mestiere strano quello del politico. È l'  unico mestiere in cui uno dice: «Io sono il più bravo». E se lo dice da sé. E te lo scrive, e te lo grida, nelle piazze, nei comizi. «Io sono l'  uomo giusto al posto giusto». Complimenti. Quello che mi piace dei politici è la faccia come il culo.
Eccoli qua. Verifichiamo gli schieramenti. Ci mettiamo davanti a un tavolo con tutti gli omini e
d' Alema di qua, Berlusconi di qua, belli lontani per ora.
Veltroni vicino a d' Alema, Fini vicino a Berlusconi. Quando si dice "vicino", si fa per dire. Bertinotti a sinistra, più a sinistra, ancora più a sinistra. Oddio mi è sceso dal tavolo. E adesso come faccio? Prodi lo mando in Europa. Casini vicino a Berlusconi, più indietro, indietro un casino. Di Pietro da questa parte, anche se andrebbe dall'  altra, ma non importa. Maledizione! Cossutta mi sta risalendo sul tavolo. Dini, Dini lo bacio che diventa un gran figo. Segni Segni lo butto via. Bossi lo metto su un tavolo a parte, che gioca da solo. La Bonino la Bonino per ora la tengo qui, in sospeso, poi casomai si fa un referendum. Buttiglione lo metto di qua e lui salta di là, poi salta di qua, e poi salta di là. Sta' fermo, Rocco! Che mi rovini il giochino! Macché, saltano tutti, Buttiglione, la Pivetti, Scognamiglio, Masi, anche Mastella è sempre lì che si prepara. Ma sì, ma sì, ma sì, saltate pure. Tanto si sa benissimo che invertendo l'  ordine dei fattori il prodotto purtroppo non cambia.
E allora come si fa a tacciare di sterile menefreghismo uno che non vota? Potrebbe essere un rifiuto forte e cosciente di "questa" politica.
No, perché non è mica facile non andare a votare. Soprattutto non è bello farlo così, a cuor leggero, o addirittura farsene un vanto. c' è dentro il disagio di non appartenere più a niente, di essere diventati totalmente impotenti. c' è dentro il dolore di essere diventati così poveri di ideali, senza più uno slancio, un sogno, una proposta, una fede.
È come una specie di resa.
Ma al di là di chi vota e di chi non vota, al di là dell'  intervento, al di là del fare o non fare politica, l'  importante sarebbe continuare a "essere" politici. Perché in ogni parola, in ogni gesto, in qualsiasi azione normale, in qualsiasi momento della nostra vita, ognuno di noi ha la possibilità di esprimere il suo pensiero di uomo e soprattutto di uomo che vuol vivere con gli uomini.
E questo non è un diritto. È un dovere.
E quando sei lì, al mare, sdraiato a goderti il sole, su una spiaggia qualsiasi Arriva, il negro, voglio dire, l'  uomo di colore. Ahi! Che faccio? Quello di far finta di dormire è un vecchio trucco che non funziona mai "Ehi! Amigo! "
Madonna com'è grosso e com'è nero voglio dire, colorato colorato di nero, però. Dicono che quelli neri-neri siano i migliori, i meno aggressivi. d' altronde l'  idea di uno scontro fisico non è certo da prendere in considerazione. Lui è lì, pieno di cinture, sciarpe,  cappellini, borse, valige, tappeti, asciugamani e maglioni. Insomma, tutto quello che otrebbe portare un camioncino di medie dimensioni e PUTUTUTUPUM! tutto in terra. E ora prova tu a non comprare niente. Guarda come suda. Povero Cristo. Chissà da dove viene in fondo anche lui deve mangiare. Magari con un sacco di figli, quattro o cinque mogli giovani però, che salute!
Dopo un po', alle ore quattordici, sotto il sole cocente di agosto, mi rimetto sdraiato con la gioia di aver acquistato alcuni oggettivi utili tra cui una sciarpa di lana finto cashmire e un bel giaccone di montone. Benissimo!
E quando sei lì, tranquillo, in un ristorante qualsiasi, in compagnia dei tuoi pensieri migliori, sei lì, in attesa della seconda portata sbriciolando dolcemente Arriva, il sordomuto voglio dire l'  audioleso. Viene avanti col suo passo felpato. In un silenzio imperturbabile posa sul tuo tavolo un piccolo pupazzo e un biglietto con su scritto: 'sordomuto'. l' avevo capito.
Generalmente non ce la fai a ridarglielo subito, il pupazzo, perché il felpato se n'è già andato. Solo chi frequenta poco i ristoranti può pensare che sia un gentile omaggio seguito da un poetico addio. Io, no. Io lo so che torna e sbriciolo un po' più nervosamente.
No, non è per i soldi. È che non se ne può più. Adesso quando torna gliene dico quattro. Ma cosa gli dico? Non si può neanche litigare.
Rieccolo, il felpato. Certo che, poveraccio, se è proprio vero che è sordomuto "Ecco, tenga". Un cenno di ringraziamento e si allontana.
Rimango da solo di nuovo, sempre in attesa della seconda portata, e mi viene in mente che una volta ho visto un film. Non mi ricordo bene la storia. Non mi ricordo neanche le intenzioni del regista. So che quando uscivi, solo per il fatto di non essere sordomuto, ti sentivi una merda. Benissimo.
E quando sei lì, tranquillo, a un incrocio qualsiasi, a bordo della tua macchina pulita, appena lavata Arriva, il marocchino, voglio dire il lavavetri. Maledizione, non l'  avevo visto, se no mi fermavo prima, o cambiavo strada. Lui viene avanti col suo bastone, e io "No, grazie" col ditino, due volte, e alla fine: "NOOO!".
Ce l'  ho fatta. Sono stato un po' cattivo, ma efficace. E proprio in quel momento SCIAFF! La spugna sul vetro. E tutta l'  acqua che cola sulla tua macchinina pulita, appena lavata. Che male! E lui col tampone WOM-WOM! Due passate. Va un po' meglio, sono rimaste solo un paio di righine orizzontali, credevo peggio ma appena mette giù i tergicristalli SSSCCC! Tutte le goccioline che poi mi rimangono le righine verticali. Che male!
Non t'incazzare, non t'incazzare, non t'incazzare che poi sei anche razzista.
c' avessi qui un mille lire che più rapido è e meno si soffre. Macché, il portafoglio perché dev'essere così incastrato non c' ho le mille lire neanche nel portafoglio.
Cinquemila, "Cinquemila, tenga pure."
A questo punto lui è raggiante e, dato che io ho il finestrino abbassato, mi appoggia una mano sulla spalla "No, grazie, questa l'  ho già lavata". 
Quando arriva il verde, riparto con la mia macchina pulita, appena lavata, e col vetro pieno di righine orizzontali e verticali Benissimo!
Eh, sì! È vero, troppe volte accade di non sentirsi perfettamente a nostro agio. l' esistenza di qualcuno che sta male è una specie di tabù, qualcosa che non vorremmo vedere.
È come se dentro di noi ci fosse uno strano senso di colpa che non sappiamo spiegare e allora, forse per riparare, abbiamo bisogno della nostra buona azione quotidiana.
No, intendiamoci, ben venga qualsiasi slancio che possa alleviare le sofferenze di altre persone. c' è solo da sperare che la nostra bontà sia il più possibile pulita. Perché anche la bontà se è compiaciuta, finta o addirittura interessata, non serve certo a procurarsi un posto in paradiso.
Sono esigenti i guardiani del cielo. La sola moneta che vogliono è l'  amore.
[rumore fuori scena: sirena di ambulanza e voci di dottori che si affannano per tener fermo un pazzo pericoloso]

Potrebbe il divario tra Io e non-Io, tra soggettivo e oggettivo, essersi erroneamente costituito?

Potrebbe l'  opposizione tra universo di scienza completamente al di fuori dell'  Io e universo di coscienza, definito da una totale presenza dell'  Io a se stesso, essere insostenibile?

E se l'  analisi della realtà fallisse, troverà la biologia il suo metodo in un' analisi dell'  idea di tipo psico-matematico, in una intellezione spinoziana, eh?
Oddiomio!
Out or in: this is the problem. Traduzione: fuori o dentro: questo è il problema Oddiomio!
Fuori o dentro? È più facile dal di dentro riuscire a modificare l'  ingranaggio opprimente e schiacciante del sistema e dell'  incontrollata produzione oppure dal di fuori, disinseriti e ribelli, essere di esempio per il sovvertimento e per il sabotaggio del lavoro?
"Andate a lavorare!". Questo è mio zio, il colonnello.  Buono, però. Mi ha educato lui Brava persona.
"Andate a lavorare! I giovani non hanno voglia di lavorare!". È vero. "Non rimandare a domani quello che puoi fare oggi! ". È un appassionato di proverbi, "Rosso di sera bel tempo". No, quelli metereologici non gli piacciono. Lui ci ha i proverbi solo per l'  onestà: "È più facile che un cammello passi dalla cruna di un ago, che le multinazionali entrino nel regno dei cieli". Variante. Fantasioso per un colonnello.
Chissà cosa non inventa per la mia situazione: "Tanto sta il compagno fuori che ci lascia lo zampino".
Oddiomio!
Sembrerà strano, ma in casa mi hanno un po' contaminato con certe sane tradizioni. Il lavoro nobilita l'  uomo Si ruba un ago, poi un bue e si finisce per vendere la propria madre Eh! (che significa: è vero).
Non è facile liberarsi dall'  onestà! Ma ora la pentola bolle blub blub blub. anche se quelle cose lì ce ne vuole per sbarazzarsene. Ti entrano dentro da piccolo e tornano a terrorizzarti quando stai per rubare l'  ago!
Che debolezze! Per liberarsene si può contare solo sull'  urgenza delle cose. E ora la pentola bolle blub blub blub e tra poco solleverà il coperchio il vaso di Pandora. Per fortuna è enorme l'  urgenza delle cose, non si può aspettare!
Bisogna vendere la propria madre. Altro che collanine!
Nella penombra della scena la sveglia suona come sempre.
l' attore ha un sobbalzo. Non ha bisogno di vederci, sa già dov'è la suoneria che deve arrestare.
Leggi antichissime regolano minutamente i suoi gesti.
La sedia è a 80 centimetri: mezzo giro a destra, due passi avanti.
Ogni secondo si stampa uguale, perfetto, senza sbavature.
Tra pochissimo anche gli altri personaggi prenderanno posto senza intaccare minimamente l'  ordine prestabilito. 
Lui lo sa benissimo.
Il meccanismo regolato e perfettamente oleato della sua vita non muta.

In un tempo di rassegnata decadenza
serpeggia la paura nascosta dall'  indifferenza.
In un tempo così caotico e corrotto
in cui da un giorno all'  altro ci può succedere di tutto.
In un tempo esasperato e incongruente
con tanta, tanta informazione che alla fine 
uno non sa niente.

In un tempo tremendo in ogni parte del mondo.

In un tempo dove il mito occidentale
nel momento in cui stravince è nella crisi più totale.
In un tempo che è forse peggio di una guerra
dove gli ordigni nucleari pian piano invadono la terra.
In un tempo dove milioni di persone
si massacrano tra loro
e non sappiamo la ragione.

Io come persona
io come persona
io come persona, completamente fuori dalla scena
io come donna o uomo
che non avverte più nessun richiamo
io che non capisco
e che non riesco a valutare e a credere
io che osservo il tutto
con il sospetto di non sceglier mai, di non sceglier mai, di non sceglier mai

In un tempo sempre più ostile allo straniero
tutti i popoli del mondo stanno premendo sull'  Impero.
In un tempo indaffarato e inconcludente
si alza minaccioso il sole rosso dell'  oriente.
In un tempo senza ideali né utopia
dove l'  unica salvezza è un' onorevole follia.

In un tempo tremendo in ogni parte del mondo.

In un tempo dove tutto ti sovrasta
e qualsiasi decisione passa sopra la tua testa.
In un tempo dove il nostro contributo
la nostra vera colpa è solamente un voto.
In un tempo che non ti lascia via d' uscita
dove il destino o qualcuno ha nelle mani la tua vita

Io come persona, io come persona
io coi miei sentimenti
coi miei traguardi quasi mai raggiunti
io con la mia fede che si disperde in infinite strade
io, stordito e spento, con lo gomento di dover assistere
io, confuso e vuoto, e rassegnato a non schierarmi mai
a non schierarmi mai, a non schierarmi mai

 In un tempo tremendo piano piano ti allontani dal mondo, ma con fatica, senza arroganza, come un uomo sconfitto che riesce a vivere solo rifugiandosi nel suo piccolo mondo. Ma la salvezza personale non basta a nessuno. E la sconfitta è proprio quella di avere ancora la voglia di fare qualcosa e di sapere con chiarezza che non puoi fare niente.
È lì che si muore, fuori e dentro di noi. Sei come un individuo innocuo, senza giudizi e senza idee. E se non ti si ferma il cuore è perché il cuore non ha mai avuto la pretesa di pensare. Sei come un individuo impoverito e trasportato al capolinea, un individuo sempre più smarrito e più impotente, un uomo al termine del mondo, ai confini del più niente.

Ma io ci sono, io ci sono
io come persona ci sono, io come persona ci sono ancora
io coi miei sentimenti ci sono, io coi miei sentimenti ci sono ancora
io con la mia rabbia ci sono, io con la mia rabbia ci sono ancora
io con la mia voglia di cambiare ci sono, io con la mia voglia di cambiare ci sono ancora.

Io ci sono, io ci sono
io come persona ci sono, io come persona ci sono ancora
io con le mie forze ci sono, io con le mie forze ci sono ancora
io con la mia fede, io con la mia fede ancora
io come donna o uomo ci sono, io come donna o uomo ci sono ancora.

Io ci sono, io ci sono
io come persona ci sono, io come persona ci sono
io come persona ci sono, io come persona ci sono ci sono, ci sono, ci sono.
Io sono
un essere umano
unico, sensibile, irripetibile
e come tale sono responsabile
del mio pensiero e del mio operato
perché sono
un cittadino dello Stato.

Hanno fatto ultimamente tante cose, per esempio

Hanno fatto l'  Unione europea
perché dicon che è assai conveniente
hanno fatto un bel po' di discorsi
e hanno anche eletto il nuovo presidente.
E vai!

Han ridotto le spese statali
senza mettere a rischio le pensioni
han discusso sul costo del denaro
e han parlato spesso di nuove istituzioni.
E vai!

Ma io
dov'ero
probabilmente in quel momento
non c' ero
ero in vacanza o forse ero malato
chissà perché non mi hanno interpellato.

E no, perché io conto
non me ne faccio un vanto
m'han detto che io conto e son contento.
E anche se ogni tanto
ho qualche cedimento
so già che sotto sotto son convinto.
Non sono un uomo medio
ma, come dire, sono un individuo
non sono affatto inutile e passivo
so di esser decisivo
do il mio contributo alla democrazia.

Hanno fatto ultimamente tante cose, per esempio

Hanno fatto il bilancio dello Stato
e si parla da un po' di recessione
han ridotto gli orari di lavoro
cercando di frenare la disoccupazione.
E vai!

Hanno fatto il mercato globale
che prevede uno scambio più efficace
è scoppiata la crisi nei Balcani
e dicon che hanno fatto la guerra per la pace.
E vai!

 No, no, non dico che hanno fatto bene o hanno fatto male. Non mi permetterei mai. d' altronde sono loro che decidono e basta distrarsi un attimo. Sì, sì, lo so che gli assenti hanno sempre torto. Ma non c' è stato un imbecille che ha detto che «libertà è partecipazione»?

E sì, perché io conto
non me ne faccio un vanto
m'han detto che io conto e son contento.
E sono sempre pronto
a fare il mio intervento
son pronto su ogni tipo di argomento.
Non odio e non invidio
è naturale, sono un individuo
però non sono certo un qualunquista
né un frustrato pessimista
credo nella pace e nella libertà.

Io sono 
un essere umano
unico, sensibile, irripetibile
ma mi hanno detto che sono molto fragile
e forse anche da ricoverare
perché sono l'  unico italiano
che crede ancora di contare.
Son sempre stato un uomo moderato
che sa trovare il buono dov'è
non ho nemici e sono rispettato
mi son fatto tutto da me.
Ho una posizione, penso anche al domani
nella mia vita ho sempre lavorato
sono abbastanza contento di me.

Io credo all'  amore, io credo all'  onestà
io credo all'  onore, all'  amicizia, alla bontà.
Io credo alla famiglia, alle persone che mi sono care
credo alla voce del cuore che è la più grande verità.
Io credo alla vita, credo alla Santa Provvidenza,
con tutta la forza io credo, io credo, io credo
io credo in Dio!

 "Violenza per le strade: preoccupante il bilancio delle vittime"
"Per le vie del centro nuovi scontri tra forze dell'  ordine e dimostranti"
"Continua la guerra civile, i morti sarebbero 20.000!"
"Fine della tregua: in alto mare i negoziati per la pace"
"Su un' isola del Pacifico è sperimentato nuovo ordigno nucleare"

Il signor G è un uomo moderato
che sa trovare il buono dov'è
non ha nemici ed è rispettato
e si è fatto tutto da sé:
ha una posizione, pensa anche al domani
nella sua vita ha sempre lavorato
ed è abbastanza contento di sé.

Lui crede all'  amore, lui crede all'  onestà
lui crede all'  onore, crede all'  amicizia, crede alla bontà.
Lui crede alla famiglia, alle persone che gli sono care
crede alla voce del cuore che è la più grande verità.
Lui crede alla vita, crede alla Santa Provvidenza
con tutta la forza lui crede, lui crede, lui crede
lui crede in Dio!
Ad essere sincero io non so
se esistono le cose
non so se vanno male o bene
se tutto è un' illusione.

Ad essere sincero io non so nemmeno
se anche le persone
con i loro sentimenti e la ragione
esistono davvero.

Io non so niente
ma mi sembra che ogni cosa
nell'  aria e nella luce
debba essere felice.

Io non so niente
ma mi sembra che due corpi
nel buio di una stanza
debba essere esistenza.

E gli alberi, le spiagge, i cani e i gatti
e strani oggetti che cito alla rinfusa
il tavolo, la stanza, una camicia appesa
le carte coi tarocchi e poi gli eterni scacchi
il vecchio libro Cuore 
e un acquarello di mia madre 
col solito fiore 
e poi lo specchio rosso su cui splende
un' illusoria aurora
chissà se è mai esistito,
chissà se esiste ora.

Io non so niente
ma mi sembra che ogni cosa
nell'  aria e nella luce
debba essere felice.

Io non so niente
ma mi sembra che due corpi
nel buio di una stanza
debba essere esistenza.
Ad essere sincero io non so
se esistono le cose
non so se vanno male o bene
se tutto è un' illusione
ad essere sincero io non so nemmeno
se anche le persone
coi loro sentimenti e la ragione
esistono davvero.

Io non so niente
ma mi sembra che ogni cosa
nell'  aria e nella luce 
debba essere felice
io non so niente
ma mi sembra che due corpi
nel buio di una stanza
debba essere esistenza.

E gli alberi le spiagge i cani  e i gatti
e strani oggetti che cito alla rinfusa
il tavolo la stanza una camicia appesa
le carte coi tarocchi e poi gli eterni scacchi
un piccolo divano
e una foto di mio padre quand' era bambino
e poi lo specchio rosso 
su cui splende un' illusoria aurora
chissà se è mai esistito
chissà se esiste
ora.

Io non so niente
ma mi sembra che ogni cosa
nell'  aria e nella luce
debba essere felice
io non so niente
ma mi sembra che due corpi
nel buio di una stanza
debba essere esistenza.
parlato: Io G. G. sono nato e vivo a Milano.
Io non mi sento italiano
ma per fortuna o purtroppo lo sono.

Mi scusi Presidente
non è per colpa mia
ma questa nostra Patria
non so che cosa sia.
Può darsi che mi sbagli
che sia una bella idea
ma temo che diventi
una brutta poesia.
Mi scusi Presidente
non sento un gran bisogno
dell'  inno nazionale
di cui un po' mi vergogno.
In quanto ai calciatori
non voglio giudicare
i nostri non lo sanno
o hanno più pudore.

Io non mi sento italiano
ma per fortuna o purtroppo lo sono.

Mi scusi Presidente
se arrivo all'  impudenza
di dire che non sento
alcuna appartenenza.
E tranne Garibaldi
e altri eroi gloriosi
non vedo alcun motivo
per essere orgogliosi.
Mi scusi Presidente
ma ho in mente il fanatismo
delle camicie nere
al tempo del fascismo.
Da cui un bel giorno nacque
questa democrazia
che a farle i complimenti
ci vuole fantasia.

Io non mi sento italiano
ma per fortuna o purtroppo lo sono.

Questo bel Paese
pieno di poesia
ha tante pretese
ma nel nostro mondo occidentale
è la periferia.

Mi scusi Presidente
ma questo nostro Stato
che voi rappresentate
mi sembra un po' sfasciato.
E' anche troppo chiaro
agli occhi della gente
che tutto è calcolato
e non funziona niente.
Sarà che gli italiani
per lunga tradizione
son troppo appassionati
di ogni discussione.
Persino in parlamento
c' è un' aria incandescente
si scannano su tutto
e poi non cambia niente.

Io non mi sento italiano
ma per fortuna o purtroppo lo sono.

Mi scusi Presidente
dovete convenire
che i limiti che abbiamo
ce li dobbiamo dire.
Ma a parte il disfattismo
noi siamo quel che siamo
e abbiamo anche un passato
che non dimentichiamo.
Mi scusi Presidente
ma forse noi italiani
per gli altri siamo solo
spaghetti e mandolini.
Allora qui mi incazzo
son fiero e me ne vanto
gli sbatto sulla faccia
cos'è il Rinascimento.

Io non mi sento italiano
ma per fortuna o purtroppo lo sono.

Questo bel Paese
forse è poco saggio
ha le idee confuse
ma se fossi nato in altri luoghi
poteva andarmi peggio.

Mi scusi Presidente
ormai ne ho dette tante
c' è un' altra osservazione
che credo sia importante.
Rispetto agli stranieri
noi ci crediamo meno
ma forse abbiam capito
che il mondo è un teatrino.
Mi scusi Presidente
lo so che non gioite
se il grido "Italia, Italia"
c' è solo alle partite.
Ma un po' per non morire
o forse un po' per celia
abbiam fatto l'  Europa
facciamo anche l'  Italia.

Io non mi sento italiano
ma per fortuna o purtroppo lo sono.

Io non mi sento italiano
ma per fortuna o purtroppo
per fortuna o purtroppo
per fortuna
per fortuna lo sono.
Io se fossi la Rai comprerei Berlusconi tac!
Io se fossi Ornella Muti non parlerei neanche sotto tortura.
Io se fossi Strehler non farei tante scene.
Io se fossi Longo farei finta di niente.
Io se fossi Reagan mi farei scrivere i testi da Woody Allen, che fa più ridere.
Io se fossi La SAUB mi darei malata.
Io se fossi Maurizio Costanzo chiederei quante volte, con chi, anche di dietro, il resto è vita.
Io se fossi Mago Zurlì getterei la maschera e prenderei a calci in culo i bambini dello Zecchino d' Oro.
Io se fossi Jannacci farei un duo.
Io se fossi Cecco Angiolieri vorrei i diritti d' autore.
Io se fossi Dio l'  ho già detto.
Io se fossi Gaber
Io se fossi Dio
e io potrei anche esserlo
sennò non vedo chi.
Io se fossi Dio
non mi farei fregare dai modi furbetti della gente
non sarei mica un dilettante
sarei sempre presente.
Sarei davvero in ogni luogo a spiare
o meglio ancora a criticare
appunto cosa fa la gente.

Per esempio il piccolo borghese
com'è noioso
non commette mai peccati grossi
non è mai intensamente peccaminoso.
Del resto, poverino, è troppo misero e meschino
e pur sapendo che Dio è più esatto di una Sveda
lui pensa che l'  errore piccolino 
non lo conti o non lo veda.
Per questo
io se fossi Dio
preferirei il secolo passato
se fossi Dio
rimpiangerei il furore antico
dove si odiava e poi si amava
e si ammazzava il nemico.

Ma io non sono ancora
nel regno dei cieli
sono troppo invischiato
nei vostri sfaceli.

Io se fossi Dio
non sarei così coglione
a credere solo ai palpiti del cuore
o solo agli alambicchi della ragione.
Io se fossi Dio
sarei sicuramente molto intero e molto distaccato
come dovreste essere voi.
Io se fossi Dio
non sarei mica stato a risparmiare
avrei fatto un uomo migliore.
Sì, vabbe', lo ammetto
non mi è venuto tanto bene
ed è per questo, per predicare il giusto
che io ogni tanto mando giù qualcuno
ma poi alla gente piace interpretare
e fa ancora più casino.

Io se fossi Dio
non avrei fatto gli errori di mio figlio
e sull'  amore e sulla carità
mi sarei spiegato un po' meglio.
Infatti non è mica normale che un comune mortale
per le cazzate tipo compassione e fame in India
c' ha tanto amore di riserva che neanche se lo sogna
che viene da dire
"Ma dopo come fa a essere così carogna?"
Io se fossi Dio
non sarei ridotto come voi
e se lo fossi io certo morirei per qualcosa di importante.
Purtroppo l'  occasione di morire simpaticamente
non capita sempre
e anche l'  avventuriero più spinto
muore dove gli può capitare e neanche tanto convinto.

Io se fossi Dio
farei quello che voglio
non sarei certo permissivo
bastonerei mio figlio
sarei severo e giusto
stramaledirei gli inglesi come mi fu chiesto
e se potessi 
anche gli africanisti e l'  Asia 
e poi gli americani e i russi
bastonerei la militanza come la misticanza
e prenderei a schiaffi 
i volteriani, i ladri
gli stupidi e i bigotti
perché Dio è violento!
E gli schiaffi di Dio
appiccicano al muro tutti.

Ma io non sono ancora
nel regno dei cieli
sono troppo invischiato
nei vostri sfaceli.

Finora abbiamo scherzato.
Ma va a finire che uno
prima o poi ci piglia gusto
e con la scusa di Dio tira fuori
tutto quello che gli sembra giusto.
E a te ragazza
che mi dici che non è vero
che il piccolo borghese è solo un po' coglione
che quell'  uomo è proprio un delinquente
un mascalzone, un porco in tutti i sensi, una canaglia
e che ha tentato pure di violentare sua figlia.
Io come Dio inventato
come Dio fittizio
prendo coraggio e sparo il mio giudizio e dico:
speriamo che a tuo padre gli sparino nel culo, cara figlia.
Così per i giornali diventa
un bravo padre di famiglia.

Io se fossi Dio
maledirei davvero i giornalisti
e specialmente tutti
che certamente non sono brave persone
e dove cogli, cogli sempre bene.
Compagni giornalisti avete troppa sete
e non sapete approfittare delle libertà che avete
avete ancora la libertà di pensare
ma quello non lo fate
e in cambio pretendete la libertà di scrivere
e di fotografare.
Immagini geniali e interessanti
di presidenti solidali e di mamme piangenti.
E in questa Italia piena di sgomento
come siete coraggiosi, voi che vi buttate
senza tremare un momento.
Cannibali, necrofili, deamicisiani e astuti
e si direbbe proprio compiaciuti.
Voi vi buttate sul disastro umano
col gusto della lacrima in primo piano.
Sì, vabbe', lo ammetto
la scomparsa dei fogli e della stampa
sarebbe forse una follia
ma io se fossi Dio
di fronte a tanta deficienza
non avrei certo la superstizione della democrazia.

Ma io non sono ancora
del regno dei cieli
sono troppo invischiato
nei vostri sfaceli.

Io se fossi Dio
naturalmente io chiuderei la bocca a tanta gente
nel regno dei cieli non vorrei ministri
né gente di partito tra le palle
perché la politica è schifosa e fa male alla pelle.
E tutti quelli che fanno questo gioco
che poi è un gioco di forza ributtante e contagioso
come la lebbra e il tifo
e tutti quelli che fanno questo gioco
c' hanno certe facce che a vederle fanno schifo
che sian untuosi democristiani
o grigi compagni del Pci.
Son nati proprio brutti
o perlomeno tutti finiscono così.
Io se fossi Dio
dall'  alto del mio trono
vedrei che la politica è un mestiere come un altro
e vorrei dire, mi pare Platone
che il politico è sempre meno filosofo
e sempre più coglione.
È un uomo a tutto tondo
che senza mai guardarci dentro scivola sul mondo
che scivola sulle parole
anche quando non sembra o non lo vuole.

Compagno radicale
la parola compagno non so chi te l'  ha data
ma in fondo ti sta bene
tanto ormai è squalificata
compagno radicale
cavalcatore di ogni tigre, uomo furbino
ti muovi proprio bene in questo gran casino
e mentre da una parte si spara un po' a casaccio
dall'  altra si riempiono le galere
di gente che non c' entra un cazzo.
Compagno radicale
tu occupati pure di diritti civili
e di idiozia che fa democrazia
e preparaci pure un altro referendum
questa volta per sapere
dov'è che i cani devono pisciare.
Compagni socialisti
ma sì, anche voi insinuanti, astuti e tondi
compagni socialisti
con le vostre spensierate alleanze
di destra, di sinistra, di centro
coi vostri uomini aggiornati
nuovi di fuori e vecchi di dentro
compagni socialisti, fatevi avanti
che questo è l'  anno del garofano rosso e dei soli nascenti
fatevi avanti col mito del progresso
e con la vostra schifosa ambiguità
ringraziate la dilagante imbecillità.

Ma io non sono ancora
nel regno dei cieli
sono troppo invischiato
nei vostri sfaceli.

Io se fossi Dio
non avrei proprio più pazienza
inventerei di nuovo una morale
e farei suonare le trombe per il Giudizio universale.
Voi mi direte: perché è così parziale
il mio personalissimo Giudizio universale?
Perché non suonano le mie trombe
per gli attentati, i rapimenti
i giovani drogati e per le bombe.
Perché non è comparsa ancora l'  altra faccia della medaglia.
Io come Dio, non è che non ne ho voglia
io come Dio, non dico certo che siano ingiudicabili
o addirittura, come dice chi ha paura, gli innominabili
ma come uomo come sono e fui
ho parlato di noi, comuni mortali
quegli altri non li capisco
mi spavento, non mi sembrano uguali.
Di loro posso dire solamente
che dalle masse sono riusciti ad ottenere
lo stupido pietismo per il carabiniere
di loro posso dire solamente
che mi hanno tolto il gusto di essere incazzato personalmente.
Io come uomo posso dire solo ciò che sento
cioè solo l'  immagine del grande smarrimento.
Però se fossi Dio
sarei anche invulnerabile e perfetto
allora non avrei paura affatto
così potrei gridare, e griderei senza ritegno 
che è una porcheria
che i brigatisti militanti siano arrivati dritti alla pazzia.
Ecco la differenza che c' è tra noi e gli innominabili:
di noi posso parlare perché so chi siamo
e forse facciamo più schifo che spavento
di fronte al terrorismo o a chi si uccide c' è solo lo sgomento.
Ma io se fossi Dio
non mi farei fregare da questo sgomento
e nei confronti dei politicanti sarei severo come all'  inizio
perché a Dio i martiri
non gli hanno fatto mai cambiar giudizio.
E se al mio Dio che ancora si accalora
gli fa rabbia chi spara
gli fa anche rabbia il fatto che un politico qualunque
se gli ha sparato un brigatista
diventa l'  unico statista.

Io se fossi Dio
quel Dio di cui ho bisogno come di un miraggio
c' avrei ancora il coraggio di continuare a dire
che Aldo Moro insieme a tutta la Democrazia cristiana
è il responsabile maggiore 
di vent'anni di cancrena italiana.
Io se fossi Dio
un Dio incosciente, enormemente saggio
c' avrei anche il coraggio di andare dritto in galera
ma vorrei dire che Aldo Moro resta ancora
quella faccia che era.

Ma in fondo tutto questo è stupido
perché logicamente
io se fossi Dio
la Terra la vedrei piuttosto da lontano
e forse non ce la farei ad accalorarmi
in questo scontro quotidiano.
Io se fossi Dio
non mi interesserei di odio e di vendetta
e neanche di perdono
perché la lontananza è l'  unica vendetta
è l'  unico perdono.

E allora
va a finire che se fossi Dio
io mi ritirerei in campagna
come ho fatto io.
Io 
se fossi Dio
e io potrei anche esserlo
se no non vedo chi
Io se fossi Dio non mi farei fregare dai modi furbetti della gente
non sarei mica un dilettante
sarei sempre presente
sarei davvero in ogni luogo a spiare
o meglio ancora a criticare, appunto
cosa fa la gente.

Per esempio il cosiddetto uomo comune
com'è noioso
non commette mai peccati grossi
non è mai intensamente peccaminoso.
Del resto poverino è troppo misero e meschino
e pur sapendo che Dio è il computer più perfetto
lui pensa che l'  errore piccolino
non lo veda 
o non lo conti affatto.
Per questo io se fossi Dio
preferirei il secolo passato
se fossi Dio rimpiangerei il furore antico
dove si amava, e poi si odiava
e si ammazzava il nemico.

Ma io non sono ancora nel regno dei cieli
Sono troppo invischiato nei vostri sfaceli.

Io se fossi Dio
non sarei mica stato a risparmiare
avrei fatto un uomo migliore.
Sì, vabbè, lo ammetto
non mi è venuto tanto bene
ed è per questo, per predicare il giusto
che io ogni tanto mando giù qualcuno
ma poi alla gente piace interpretare
e fa ancora più casino.

Io se fossi Dio
non avrei fatto gli errori di mio figlio
e specialmente sull'  amore
mi sarei spiegato un po' meglio.
Infatti voi uomini mortali per le cose banali
per le cazzate tipo compassione e finti aiuti
ci avete proprio una bontà
da vecchi un po' rincoglioniti.

Ma come siete buoni voi che il mondo lo abbracciate
e tutti che ostentate la vostra carità.
Per le foreste, per i delfini e i cani
per le piantine e per i canarini
un uomo oggi ha tanto amore di riserva
che neanche se lo sogna
che vien da dire:
ma poi coi suoi simili come fa ad essere così carogna

Io se fossi Dio
direi che la mia rabbia più bestiale
che mi fa male e che mi porta alla pazzia
è il vostro finto impegno
è la vostra ipocrisia.
Ce l'  ho con quelli che per salvare la faccia
per darsi un tono da cittadini giusti e umani
fanno passaggi pedonali e poi servizi strani
e tante altre attenzioni
per handicappati sordomuti e nani.
E in queste grandi città
che scoppiano nel caos e nella merda
fa molto effetto un pezzettino d' erba
e tanto spazio per tutti i figli degli dèi minori.
Cari assessori, cari furbastri subdoli altruisti
che usate gli infelici con gran prosopopea
ma io so che dentro il vostro cuore li vorreste buttare
dalla rupe Tarpea.

Ma io non sono ancora nel regno dei cieli
sono troppo invischiato nei vostri sfaceli.

Io se fossi Dio 
maledirei per primi i giornalisti e specialmente tutti
che certamente non sono brave persone
e dove cogli, cogli sempre bene.
Signori giornalisti, avete troppa sete
e non sapete approfittare della libertà che avete
avete ancora la libertà di pensare, ma quello non lo fate
e in cambio pretendete
la libertà di scrivere
e di fotografare.

Immagini geniali e interessanti
di presidenti solidali e di mamme piangenti
e in questo mondo pieno di sgomento
come siete coraggiosi, voi che vi buttate senza tremare un momento:
cannibali, necrofili, deamicisiani, astuti
e si direbbe proprio compiaciuti
voi vi buttate sul disastro umano
col gusto della lacrima
in primo piano.

Sì, vabbè, lo ammetto
la scomparsa totale della stampa sarebbe forse una follia
ma io se fossi Dio di fronte a tanta deficienza
non avrei certo la superstizione
della democrazia.

Ma io non sono ancora nel regno dei cieli
sono troppo invischiato nei vostri sfaceli.

Io se fossi Dio
naturalmente io chiuderei la bocca a tanta gente.
Nel regno dei cieli non vorrei ministri
né gente di partito tra le palle
perché la politica è schifosa e fa male alla pelle.
E tutti quelli che fanno questo gioco
che poi è un gioco di forze ributtante e contagioso
come la febbre e il tifo
e tutti quelli che fanno questo gioco
c' hanno certe facce
che a vederle fanno schifo.

Io se fossi Dio dall‚alto del mio trono
direi che la politica è un mestiere osceno
e vorrei dire, mi pare a Platone
che il politico è sempre meno filosofo
e sempre più coglione.
E' un uomo a tutto tondo
che senza mai guardarci dentro scivola sul mondo
che scivola sulle parole
e poi se le rigira come lui vuole.

Signori dei partiti
o altri gregari imparentati
non ho nessuna voglia di parlarvi
con toni risentiti.
Ormai le indignazioni son cose da tromboni
da guitti un po' stonati.
Quello che dite e fate
quello che veramente siete
non merita commenti, non se ne può parlare
non riesce più nemmeno a farmi incazzare.
Sarebbe come fare inutili duelli con gli imbecilli
sarebbe come scendere ai vostri livelli
un gioco così basso, così atroce
per cui il silenzio sarebbe la risposta più efficace.

Ma io sono un Dio emotivo, un Dio imperfetto
e mi dispiace ma non son proprio capace
di tacere del tutto.
Ci son delle cose
così tremende, luride e schifose
che non è affatto strano
che anche un Dio
si lasci prendere la mano.

Io se fossi Dio preferirei essere truffato
e derubato, e poi deriso e poi sodomizzato
preferirei la più tragica disgrazia
piuttosto che cadere nelle mani della giustizia.
Signori magistrati
un tempo così schivi e riservati
ed ora con la smania di essere popolari
come cantanti come calciatori.
Vi vedo così audaci che siete anche capaci
di metter persino la mamma in galera
per la vostra carriera.

Io se fossi Dio
direi che è anche abbastanza normale
che la giustizia si amministri male
ma non si tratta solo
di corruzioni vecchie e nuove
È proprio un elefante che non si muove
che giustamente nasce
sotto un segno zodiacale un po‚ pesante
e la bilancia non l'  ha neanche come ascendente.
Io se fossi Dio
direi che la giustizia è una macchina infernale
E' la follia, la perversione più totale
a meno che non si tratti di poveri ma brutti
allora sì che la giustizia è proprio uguale per tutti.

Io se fossi Dio
io direi come si fa a non essere incazzati
che in ospedale si fa morir la gente
accatastata tra gli sputi.
E intanto nel palazzo comunale
c' è una bella mostra sui costumi dei Sanniti
in modo tale che in questa messa in scena
tutto si addolcisca, tutto si confonda
in modo tale che se io fossi Dio direi che il sociale
è una schifosa facciata immonda.

Ma io non sono ancora nel regno dei cieli
sono troppo invischiato nei vostri sfaceli.

Io se fossi Dio
avrei una gran paura del futuro.
c' è un' aria di sgomento che coinvolge il mondo intero
una minaccia un tragico fermento
di popoli e di razze in via di assestamento.
Io come Dio logicamente
li vedo tutti da lontano
ma a dirla onestamente più che altro
io sono un Dio italiano
col gusto un po' indiscreto di frugare
negli antri più segreti, più nascosti
del potere.

Se fossi Dio
vedrei dall'  alto come una macchia nera
una specie di paura che forse è peggio della guerra
sono i soprusi, le estorsioni i rapimenti
è la camorra.
E' l'  impero degli invisibili avvoltoi
dei pescecani che non si sazian mai
sempre presenti, sempre più potenti, sempre più schifosi
è l'  impero dei mafiosi.

Io se fossi Dio
io griderei che in questo momento
son proprio loro il nostro sgomento.
Uomini seri e rispettati
così normali e al tempo stesso spudorati
così sicuri dentro i loro imperi
una carezza ai figli, una carezza al cane
che se non guardi bene ti sembrano persone
persone buone che quotidianamente
ammazzano la gente con una tal freddezza
che Hitler al confronto mi fa tenerezza.

Io se fossi Dio
urlerei che questi terribili bubboni
ormai son dentro le nostre istituzioni
e anzi, il marciume che ho citato
è maturato tra i consiglieri, i magistrati, i ministeri
alla Camera e allo Senato.

Io se fossi Dio 
direi che siamo masochisti e un po' dementi
che i nostri governanti non li mandiamo via.
E ormai ci possono fare qualsiasi porcheria
possono rubare e ricattare, possono ammazzare
e vomitarci addosso
che tanto noi
li votiamo lo stesso.

Io se fossi Dio
direi che siamo complici oppure deficienti
che questi delinquenti, queste ignobili carogne
non nascondono neanche le loro vergogne
e sono tutti i giorni sui nostri teleschermi
e mostrano sorridenti le maschere di cera
e sembrano tutti contro la sporca macchia nera.
Non ce n‚è neanche uno che non ci sia invischiato
perché la macchia nera
è lo Stato.

E allora io 
se fossi Dio
direi che ci son tutte le premesse
per anticipare il giorno 
dell'  Apocalisse.
Con una deliziosa indifferenza
e la mia solita distanza
vorrei vedere il mondo e tutta la sua gente
sprofondare lentamente nel niente.
Forse io come Dio, come Creatore
queste cose non le dovrei nemmeno dire
io come Padreterno non mi dovrei occupare
né di violenza né di orrori, né di guerra
né di tutta l'  idiozia di questa terra
e cose simili.
Peccato che anche Dio
ha il proprio inferno
che è questo amore eterno
per gli uomini.
E io che ancora mi innamoro come uno scemo
perché l'  innamorarsi è uno specifico dell'  uomo
spudorato mi accosto all'  incerto dei tuoi richiami 
sono io che deliro e tu che ami.

Non so dove ora tu sia giunta
cara indimenticabile Maria
che all'  inizio degli anni Settanta
conoscesti la rabbia e l'  ironia.
Avevi il dono assai inconsueto 
di ridere persino del tuo mito
e l'  intuizione di una strana fede 
per cui una cosa è vera soltanto
quando non ci si crede.

Perché per credere davvero
bisogna spesso andarsene lontano
e ridere di noi come da un aeroplano.

Se tu fossi davvero esistita
cara indimenticabile Maria
fin da allora potevo imparare
a congiungere il vero e la bugia.
E nelle notti massacranti 
riempite di parole intelligenti
e nell'  angoscia della vita
ho in mente ancore l'  eco
della tua risata.

Perché per vivere davvero
bisogna spesso andarsene lontano
e ridere di noi come da un aeroplano.

Forse sei solo un' ipotesi di donna
forse sono esagerati i sentimenti
e i mille spunti che mi dai
se è vero che si tratta 
di una Maria che non conobbi mai.

Ma so che a me piace pensarti
cara indimenticabile Maria
come fossi davvero esistita 
col tuo gusto di amare e andare via.
Perché persino nell'  amore 
nell'  eccellenza del soffrire 
nella violenza di una litigata
eri così coinvolta
e così distaccata.

Perché per credere all'  amore davvero
bisogna spesso andarsene lontano
e ridere di noi come da un aeroplano.

E che la logica assurda del tempo
questo tempo che tutto porta via
riesca almeno a salvare il tuo nome
Maria.
Sono giù di morale
è da un po' che sto male 
un' angoscia tremenda di notte e di giorno un inferno
io non so cosa fare mi tolgo dal mondo 
io voglio morire
aiuto sprofondo nel buio più nero
son finto o sono vero
boh!

E poi sono feroce
quello lì non mi piace
un po' troppo elegante una faccia abbronzata un idiota
io lo faccio a pezzetti lo stritolo tutto lo prendo a cazzotti
così gli sconquasso il suo aspetto distinto
sono vero o sono finto
boh!

Addio addio l'  amore mio s'è spento
nel mio cuore c' è uno schianto
ahi che male, ho anche pianto ho pianto tanto
Addio addio mi hai proprio massacrato
come sono spappolato nel vederti andare via.

Isteria
per piccina che tu sia
isteria
sian rimasti solo noi amica mia.

Sono giù di morale
l'  ho già detto ma è uguale
se magari trovassi una bella ragazza la salvezza
io lo so mi conosco se nasce l'  amore mi esalto rinasco
mi scoppia nel cuore l'  erotico guizzo
sono vero o sono finto
sono schizzo
nel senso di pazzo
sono un pupazzo.

Come sono avvilito
ho bisogno di aiuto
mi hanno sempre lasciato
col mio io sconosciuto
che senso di vuoto, che bisogno di dolcezza, senza i baci della mamma,
senza cioccolatini, senza margherite
Dio come sono romantico!

Isteria
per piccina che tu sia.
Isteria
sian rimasti solo noi amica mia.
Isteria
amica mia
isteria
andiamo via.
Sono giù di morale
questo mondo fa male
con lira che oscilla, che sbanda ogni giorno
un inferno
io non so cosa fare, l'  Italia è allo sbando
io voglio morire
aiuto sprofondo nel buio più nero.

Sono finto o sono vero
boh!

Sono giù di morale
l'  ho già detto, ma è uguale
per fortuna ho trovato il mio schieramento
son contento
io lo so, mi conosco, se credo al partito
mi esalto, rinasco, ritrovo il mio slancio, do sfogo al mio istinto.

Sono vero o sono finto
boh!

Oddio, oddio son sempre più sgomento
nel mio cuore c' è uno schianto
si sputtana il Parlamento
ho anche pianto.
Oddio, oddio lo Stato è disastrato
come sono preoccupato 
per la mia democrazia!

Isteria
per piccina che tu sia
isteria
siam rimasti solo noi, amica mia.

Sono giù di morale
ma ho risolto il mio male
chi la pensa in un modo diverso si sbaglia
che gentaglia.
Io li faccio a pezzetti, li stritolo tutti
li prendo a cazzoti, gli cambio il cervello
li lobotomizzo.

Sono vero o sono finto
sono schizzo.
Non son mica pazzo

È che il mondo nascente mi fa vomitare
non capisco più niente
ma mi devo schierare.

Com'è bello ritrovarsi in tanti a lottare fianco a fianco, oh sì!
Com'è bello avere dei nemici chiari, precisi, sicuri, oh sì!
Com'è bello sapere con certezza quali sono gli uomini che fanno veramente il bene del nostro paese, oh sì!
Dio come sono politico!

Isteria
per piccina che tu sia
isteria
siam rimasti solo noi, amica mia.

Isteria, amica mia.
Isteria, amica mia.
Eh sì, più gli anni passano più ci si abitua a vivere e quando ci si abitua a vivere
La vita è questa roba qui per tutti, nessuno escluso. Già, perché magari uno pensa ma va là anche essere importanti, uno di quelli che contano, che sono tutti i giorni sui giornali, alla televisione è lo stesso, dai, è uguale 
Per dire
Io, se fossi Berlusconi, quando c' è la pubblicità cambierei canale.
Io, se fossi Pippo Baudo, mi porterei una brandina in televisione.
Io, se fossi Gassman, non ne farei una tragedia. 
Io, se fossi Licio Gelli, mi presenterei nelle liste del partito radicale.
Io, se fossi Tinto Brass, proverei a scopare.
Io, se fossi Pertini, avrei un solo rimpianto: quello di essere vissuto all'  epoca di Craxi. Come noi, del resto
La vita è così più o meno una vita vale l'  altra, dopo un po' ci si abitua a tutto, il mondo perde di fascino, ed è naturale ritrovarsi a guardarlo con un certo distacco. Anche i più entusiasti, come me, a una certa età finiscono col non stupirsi più di nulla.
Lei dorme ancora 
chissà dove saranno i suoi pensieri ora
la dolce cabala dei sogni, i suoi bisogni
la sua vita vera.
Io sto spiando il suo respiro
mi accosto ai suoi segreti
lo strano errare di pensieri
di desideri addormentati.
La sfioro teneramente
con due baci indiscreti
poi mi domando se sian baci
o inadeguatamente
i miei gesti consueti.

l' abitudine
l'  abitudine.

Lei si risveglia
con gli occhi semichiusi mi guarda poi sbadiglia
avverto quasi all'  improvviso sul suo viso
un' assonnata voglia.
E con gran naturalezza
noi facciamo l'  amore
poi mi discosto col sorriso 
di chi ha un leggero pudore.
Non mi domando nemmeno
cosa c' è sul mio viso
se c' è l'  amore di un uomo
oppure l'  abbandono
di un corpo in riposo.

l' abitudine
l'  abitudine.

Io ripenso al mio passato 
e vedo scorrere
i frammenti di una storia 
come fosse un film.
Ho affrontato tante cose
le più tristi e dolorose
con un' imprevedibile energia.
Ma sono i gesti abituali
che mi fanno paura
questa mia vita ripetuta
è diventata
la mia seconda natura.

 Non ci si può liberare dell'  abitudine buttandola fuori dalla finestra, bisogna farle scendere le scale un gradino alla volta.

l' abitudine
l'  abitudine.
(citazione "O.K. Corral")
A noi ci hanno insegnato tutti gli americani.
Se non c' erano gli americani a quest'ora noi eravamo europei, vecchi, pesanti, sempre pensierosi, con gli abiti grigi e i taxi ancora neri.
Non c' è popolo che sia pieno di spunti nuovi come gli americani. E generosi. 
Gli americani non prendono mai. Dànno dànno. Non c' è popolo più buono degli americani. 
I tedeschi sono cattivi. È per quello che le guerre gli vengono male! Ma ci riprovano, non stanno mai fermi. Ci hanno il diavolo che li spinge: dai dai!
Intanto dio fa il tifo per gli americani. E secondo me ci influisce, non è mica uno scalmanato qualsiasi, dio. Ci influisce. E il diavolo si incazza. Stupido, prende sempre i cavalli cattivi!
Già, ma non può tenere per gli americani. Per loro le guerre sono una missione. Non le hanno mai fatte per prendere, macchè, per dare! c' è sempre un premio per chi perde la guerra: Quasi, quasi conviene: "Congratulazioni, lei ha perso ancora!" E giù camion di caffè!
A loro gli basta regalare.
Una volta gli invasori si prendevano tutto del popolo vinto: donne, religione, scienza, cultura Loro, no. Non sono capaci. Uno vince la guerra, conquista l'  Europa e trova non so una lampada Liberty che fa? Il saccheggio è ammesso la fa sua. No! Civilizzano, loro. È una passione E te ne mettono lì una al quarzo: tutto bianco. 
E l'  Europa, con le sue lucine colorate, i suoi fiumi, le sue tradizioni, i violini, i valzer

(citazione bolgie-woogie)
E poi luce, e neon, e vita, colori e poi ponti, autostrade, grattacieli, aerei 
Chewingum!
Non c' è popolo più stupido degli americani!

(citazione "Stranger in the night")
La cultura non li ha mai intaccati. Volutamente. Sì, perché hanno ragione di diffidare della nostra cultura elaborata, vecchia, contorta. Certo, più semplicità, più immediatezza Loro creano così. Come cagare.

(citazione "Tutti frutti")
Non c' è popolo più creativo degli americani. Ogni anno ti buttano lì un film, bello, bellissimo. Ma guai se manca un po' di superficialità. Sotto sotto c' è sempre un po' il western. Anche nei manicomi riescono a metterci gli Indiani.
E questa è coerenza.
Gli americani hanno le idee chiare sui buoni e sui cattivi. Chiarissime, non per teoria per esperienza. I buoni sono loro!
E ti regalano idee, scatole di sigari, cassette di whisky, navi, libertà, sapone, computer, squali, abiti usati Anche Eva Kant si veste ai mercatini!
A noi ci ha convinto l'  America. Se non c' era l'  America a quest'ora eravamo in India. No, se non c' era l'  America a noi che ce ne fregava dell'  India!
A me l'  America non fa niente bene Troppa libertà, bisogna che glielo dica al dottore. A me l'  America mi fa venir voglia di un dittatore. Oeh! (si arrabbiacon se stesso fino a schiaffeggiarsi) Sì, un dittatore. Almeno si vede, si riconosce. 
Non ho mai visto qualcosa che sgretola l'  individuo come quella libertà lì. Nemmeno una malattia ti mangia così bene dal di dentro.
Come sono geniali gli americani!

(citazione "We shall over come")
Te la mettono lì, la libertà è alla portata di tutti, come la chitarra. Ognuno suona come vuole e tutti suonano come vuole la libertà.
(citazione musicale jazz)
A noi ci hanno insegnato tutti gli americani.
Se non c' erano gli americani a quest'ora noi eravamo europei. Vecchi, pesanti, sempre pensierosi, con gli abiti grigi e i taxi ancora neri.
Non c' è popolo che sia pieno di spunti nuovi come gli americani. E generosi. E buoni, e giusti.
Non c' è popolo che sia più giusto degli americani. Anche se sono costretti a fare una guerra, per cause di forza maggiore, s'intende, non la fanno mica perché conviene a loro. Nooo! È perché ci sono ancora dei posti dove non c' è né giustizia, né libertà. E loro Eccola lì PUM! Te la portano. Sono portatori, gli americani. Sono portatori sani di democrazia. Nel senso che a loro non fa male, però te l'  attaccano.
l' America è un arsenale di democrazia. E quello che mi ha sempre colpito degli americani è questo gran desiderio, questo gran bisogno di esportare, di divulgare il loro modo di vivere, la loro cultura no, non la cultura le innovazioni, i fatti di costume sono portatori sani di cose nuove.
Sempre nel senso che a loro non fanno male, però te le attaccano.
Alla fine della seconda guerra mondiale sono arrivati qui e hanno portato: jeep, scatolette, jeans, cultura no, non la cultura movimenti dinoccolati, allegria, progresso, cultura non la cultura la Coca-cola, il benessere, la tecnologia, lo sviluppo
E di colpo l'  Europa, la vecchia, cara Europa, coi suoi lampioncini fiochi, le sue tradizioni, i fiumi, i violini, i valzer
(citazione musicale bolgie-woogie)
E poi luci, e neon, e vita, e colori, e poi ponti, autostrade, televisioni, grattacieli, aerei chewing-gum!
Non c' è popolo più stupido degli americani.
(citazione musicale "Stranger in the night")
La cultura non li ha mai intaccati. Volutamente. Sì, perché hanno ragione di diffidare della nostra cultura vecchia, elaborata: Leonardo, Shakespeare, Voltaire, Hegel, Schopenauer
Ma certo, più semplicità, più immediatezza Loro hanno sempre creato così, come andare al cesso!
(citazionemusicale "Tutti frutti")
*Loro hanno inventato il bottone. Ah, su questo bisogna lasciarli stare! Schiacci un bottone: TAC fatto. Tutto fatto. E dopo un po' eccoci qui. Un calcolo logaritmico anche noi, schiacci un bottone. TAC fatto. La storia degli Aztechi Anche noi, schiacci un bottone: TAC fatto. Il progetto di una sopraelevata anche noi, schiacci un bottone: TAC fatto. un' astronave su Marte anche noi, schiacci un bottone: TAC fatto. La pittura, la letteratura, la musica anche noi, schiacci un bottone: TAC la cultura, fine.* 
l' America è un paese di giovanotti. Gli americani sono gli unici al mondo che a Disneyland non si sentono idioti neanche per un attimo. No, io non ce l'  ho mica con l'  America, anzi, mi piace. Ce l'  ho con gli americanisti di tutto il mondo, eh! l' America, si sa, è stato un errore di navigazione. Mica andare, ci siamo cascati. Ecco cos'è l'  America: è uno scivolo, una buca, un' enorme buca con il risucchio: SSSCCCVRUMMM! No, un momento, mica ci sono cascati tutti subito, eh! All'  inizio c' era anche il vento dell'  Est che tirava, come dice la parola, un po' più in là. Sì, l'  Unione Sovietica, con le sue promesse, il suo senso di uguaglianza, di giustizia, l'  Internazionale Socialista, la sua cultura no, la cultura anche lì
E l'  Italia con le sue macerie, ma già con le sue prime luci al neon oscillava, VVV: "Meglio di qua no, meglio di là". Chi faceva il tifo per l'  uno, chi per l'  altro insomma, si discuteva, ci si dibatteva tra due culture Ma no! Quali culture Tra due bulldozer!
Poi, a un certo punto, senza preavviso, senza nemmeno che un colonnello dell'  aviazione ce lo dicesse, il vento dell'  Est smette. E da quel momento: SSSCCCVRUMMM! Tutti in buca.
Ma come? Non eravamo diversi? Non si oscillava? Non si dibatteva?
Macché, più niente. Tra un imbucato e l'  altro non si riconosce più nessuno.
Quelli di destra, maledizione, mi diventano sempre più democratici. Quelli di sinistra sempre più liberali, e SSSCCCVRUMMM! Quelli di centro no, quelli di centro niente da dire: sono sempre stati bucaioli, loro. Ma dagli altri, non me l'  aspettavo.
E ora tutti a dire: "Che bella la buca Ma che bella la buca Non c' è niente di più democratico della buca A me piace la buca di Reagan no, io sono per quella di Clinton, kennediano Eh già, perché c' è buca e buca Viva la buca! ".
(citazione musicale inno americano)
La buca è l'  ineluttabile destino dell'  umanità. È lo sviluppo incontrollato e selvaggio, è la spietata legge del più forte intesa come selezione naturale della specie. È l'  eroico sacrificio di qualsiasi giustizia sociale. È la vittoria totale del mercato. È il trionfo dell'  unica visione del mondo. La buca è l'  America!
Ed eccoci qui, anche noi: liberi, liberali, liberisti, siamo per la rivoluzione liberale ma con la solidarietà, siamo liberistici e per il liberalesimo, siamo liberaloidi, libertari, libertini, libertinotti. Liberi tutti!
(citazione musicale in sottofondo "We shall over come")
A me l'  America non mi fa niente bene troppa libertà. Non c' è niente che appiattisca l'  individuo come quella libertà lì. **Nemmeno una malattia ti mangia così bene dal di dentro.
Come sono geniali gli americani! Te la mettono lì: la libertà è alla portata di tutti, come la chitarra. Ognuno suona come vuole e tutti suonano come vuole la libertà.**


------------------------------------------------------------------------------------------
Note: 
*Il testo tra gli asterischi è presente solo nella scrittura originale presente nel programma di sala dello spettacolo "Gaber 96-97".

Finale diverso nella versione "Gaber 96-97":
**Il pensiero, appiattisce. Perché per il resto crea squilibri paurosi. Eh, sì, l'  America è fiera della sua enorme statua della libertà ma non sente proprio la mancanza, non si sa se per distrazione o per calcolo, di una piccola, modesta statuetta dell'  uguaglianza.**
[Parlato] Beh cos'è quella faccia eh? Dài su, non ne facciamo un dramma. Vedrai che quando sarai guarito ci ridi sopra! 

Ma cosa fai? Ma cosa fai?
Dài non piangere, sei peggio d' un bambino!
Ma guarda un po', alla tua età!
Dài finiscila, che vuoi che sappiano le suore!
Ma smettila fissato, è chiaro che guarisci!
Ma che ti metti in mente, vedrai che starai bene.

Vedrai, vedrai

Vedrai, andremo in giro insieme e troveremo il bosco pieno di animali
e poi andremo con la barca dove il mare è alto in mezzo ai pescecani
e poi stanchi morti andremo fuori a cena dalla zia Morina
che ci farà il coniglio e ci darà quel vino che c' ha solo lei.

Vedrai, vedrai

Ci ubriacheremo insieme e canteremo in coro le nostre canzoni
e poi ci butteranno fuori e sveglieremo tutti pieni d' allegria.

Ma cosa fai? Ma cosa fai?
Ma piangi ancora, dai, non è poi tanto grave.
Non far così, dà retta a me, non hai niente,
ho già parlato col dottore.
Ti senti di morire, ma via, che cosa dici?
Vedrai che domattina starai senz'altro meglio.

Vedrai, vedrai

Vedrai, ti porterò a ballare e ti farò sentire in forma come allora
vedrai, le nostre mogli a casa, andremo in giro soli in cerca d' avventura
e come da ragazzi tu sarai il migliore e mi farai soffrire
mi ruberai la donna e mi dirai ridendo che ami solo lei.

Vedrai, vedrai

Ci ubriacheremo insieme e canteremo in coro le nostre canzoni
e poi ci butteranno fuori e sveglieremo tutti pieni d' allegria.

Vedrai
Vedrai
Vedrai
Beh, credo che sia giunto il momento di riordinare un po' le idee, di chiarire questo stato confusionale, di mettermi un po' a posto, sì. Capire, interpretare, fare un po' di analisi sui sogni, sulla vita, sapere come vivo!
Come sarebbe a dire come vivo? Non si usa più, è roba vecchia. Molto meglio: come mi vivo! Già, io mi vivo, tu ti vivi, lui ti vive ci si vive, eh!
Il verbo vivere è diventato transitivo. Com'è strano il linguaggio.
Sì perché il ruolo bello anche il ruolo, eh! Voglio dire non vorrei che la mia autonomia, oh mamma l'  autonomia no, voglio dire non vorrei che la mia autonomia fosse per me soltanto un fatto di gratificazione.
Quello della gratificazione è un problema di tutti: metalmeccanici, tranvieri, tutti. Io me lo sento proprio sulla pelle come loro. Per fortuna che in questi casi così disperati ci sono gli amici. Sì, La psicoanalisi si espande, sta diventando un potere: il potere analitico.
Incontri uno, non ci si saluta neanche più: "Tu come gestisci il suo rapporto con Susanna?"
"Bene"
Lui: "No!". E intanto è lì che ti studia. E mentre lui lì ti studia, tu c' hai lì la ragazza che è giovane, carina, ti scappa detto un: "Bambina mia"
E lui: "Ah, lo vedi l'  errore, la vivi come figlia, tipico. La vivi come figlia perché ti è mancata la madre parapa-parapa".
Gli amici analisti ignorano ciò che ignoravano i greci: l'  incertezza.
Sanno tutto, sicuri e precisi come un corollario ti inquadrano con un' esattezza matematica.
A volte vien voglia di vivere in un paese dove la lotteria è la parte principale della realtà.
Quando mi sono sposato è stato una lotteria. Poi ho capito a cosa serve la famiglia, non è vero che non serve a niente, la famiglia serve all'  analista e non solo in senso economico anche scientifico sì. Se non ci fosse la famiglia che è molto stimolante, eccitante per i sistemi nervosi, l'  uomo sarebbe rimasto per l'  analista uno sconosciuto, ci sarebbero voluti secoli per capirlo. Invece con la famiglia, TACK è fatta.
Lui la conosce bene, ce l'  ha lì ordinata nei suoi scaffali e se hai bisogno vai lì e ti compri una mamma o un papà come una lavatrice o un frigorifero, un magazzino insomma.
Tu vai lì e dici: "Vorrei due uova". E loro ti danno una mamma. "Io volevo farmele al burro, volevo due uova " "Sì ma dietro a un uovo c' è sempre una mamma che cova".
E tutti che van via con le stesse mamme, gli stessi papà. Comoda l'  analisi e poi ti personalizza, sì. E anch'io ci vado dall'  analista, con un po' di sospetto ma ci vado. E quando sono lì e mi siedo, sprofondo nella poltrona, mi si scioglie tutto e avviene dentro di me quel magico meccanismo che per gli addetti ai lavori si potrebbe chiamare: diarrea cogitativa liberatoria!
"Ho sognato una nave. Eh? Una nave. Perché? Non va bene?"
"Turbe sessuali?"
"Ma no cosa c' entra, era una nave normale me la ricordo bene con una forma lunga e stretta, sì a secondo dei punti insomma"
"Come la vivo? Io una nave la vivo come una nave, cioè voglio dire c' ero sopra andavo in sù e in giù voglio dire camminavo su questa nave bianca, bianchissima, vergine voglio dire pulita, pulita sì, pulita sull'  acqua, sì.
E anche lei si muoveva come si muoveva, beh certo tutte le navi si muovono è chiaro. E poi e poi questa era un bel navone proprio sì con una poppa! Una poppa sola strano."
"No perché lei ha mai visto navi con due poppe?"
"No, certo lei no, sono io che le dovrei vedere, invece non sono mai riuscito a vedere navi con due poppe. Ha ragione. E l'  albero, cosa dovrei dire dell'  albero ha ragione, ha ragione, sono un maniaco, un depravato, un maniaco sessuale, lo so anch'io, ha ragione, basta, basta!"
Oppure potrebbe essere tutto l'  opposto.
Oppure potrebbe essere.
Oppure potrebbe.
Oppure.
Op
Op
Op
Hop, hop.
Hop
Anarchico a me!? Ah, ah! Sono un demonio io, una belva umana, altro che anarchico. Sono dotato di una tale dose di cattiveria da affossare tutte le guerre del mondo.
Sono anche brutto, per rappresaglia. Fascino zero. Forse sono malato di fegato, ma non mi curo, così imparano!
Anarchico. Gli anarchici amano l'  umanità. Sono una merda io, altro che anarchico. A me l'  umanità mi piace guardarla dall'  alto. A volte spengo la luce e mi metto alla finestra
Ridicoli loro, eh? Curano la facciata e qualche volta anche il "didietro". E io invece da qui li vedo ribaditi, spiaccicati sul marciapiede, schifosi, con le gambette che escono dalle spalle. SPUT, SPUT, SPUT Bisogna renderle chiare le superiorità morali anche con fatti materiali, sennò si afflosciano, le superiorità; solo così si spiegano i campanili e le torri Eiffel. Qualcuno dice: "Andare a Dio". Guardare sotto SPUT, dalla torre Eiffel, SHHH BUM!
Quando si è sullo stesso piano degli uomini è difficile considerarli come delle formiche: ti sfiorano, ti accarezzano, ti entrano dentro. Che schifo. Ci si affeziona.
Non c' è niente di peggio dell'  amore me lo devo ricordare, sono una merda io! SPUT, SPUT, SPUT.
"Che c' è?", guardano in su, "Stupidini! È il tempo che è cattivo? No, sono io che sono una merda!".
SPUT, SPUT, SPUT. I bambini come li odio i bambini! Coi bambini è più difficile, è come bocciare il pallino. SPUT, SPUT, ci vorrebbe l'  anticipo, SPUT. Ma cresceranno eh! Gli verranno dei bei testoni e allora io DEN, DEN, DEN SPUT, SPUT. Guarda là, guarda come corrono, guarda, eh, mai che vadano sotto una macchina, mai. Io sono per le macchine, per forza, sono una merda. Dai, dai, forza, dai, dai è tuo, è tuo prendilo, prendilo! l' ha mancato guarda, negati! Non ne prendono mai uno.
Una volta uno l'  hanno preso. Non era un bambino, era un anziano meglio che niente!
UUUU, l'  ambulanza UUUU e io giù che arrivo primo. UUUU, l'  ambulanza PAH, sono arrivato lì primo.
l' ho visto lì per terra. Ho visto, tutto quel sangue! Quanto, quanto sangue! Stai calmo, mi dicevo, non è niente, non è più commovente di un po' di smalto fresco, dai! Fai conto che gli abbiano dipinto la faccia di rosso, tutto qui, dai, che ti frega!
A un certo punto ho sentito una sporca dolcezza, una schifosa pietà prendermi alla nuca e anche alle gambe e BLOOM, son svenuto.
Ma come? Sono una merda!
Mi sono risvegliato in farmacia. Erano gentili, mi davano da bere, mi davano delle gran pacche sulle spalle mi volevano bene! No! Sono scappato, li ho insultati, sono corso a casa terrorizzato. Per un attimo, anche se solo per un attimo, ho avuto paura di non essere neanche una merda!
No, non muovetevi
c' è un' aria stranamente tesa
c' è un gran bisogno di silenzio
siamo come in attesa.

No, non parlatemi
bisognerebbe ritrovare
le giuste solitudini
stare in silenzio ad ascoltare.

l' attesa è una suspense elementare 
è un antico idioma che non sai decifrare
è un' irrequietezza misteriosa e anonima
è una curiosità dell'  anima.

E l'  uomo in quelle ore
guarda fisso il suo tempo
un tempo immune da avventure
o da speciale sgomento.

No, non muovetevi
c' è un' aria stranamente tesa
e un gran bisogno di silenzio
siamo come in attesa.

Perché da sempre l'  attesa è il destino
di chi osserva il mondo
con la curiosa sensazione
di aver toccato il fondo.

Senza sapere
se sarà il momento
della sua fine
o di un neo-rinascimento.

Non disturbatemi
sono attirato da un brusio
che non riesco a penetrare
non è ancora mio.

Perché in fondo anche il mondo nascente
è un po' artista
predicatore e mercante
e pensatore e automobilista.

E l'  uomo qualunquista
guarda anche lui il presente
un po' stupito
di non aver capito niente.

l' attesa è il risultato, il retroscena
di questa nostra vita troppo piena.
è un andar via di cose dove al loro posto
c' è rimasto il vuoto.

Un senso quieto e religioso
in cui ti viene da pensare
e lo confesso ci ho pensato anch'io
al gusto della morte e dell'  oblio.

No, non muovetevi
c' è un' aria stranamente tesa
e un gran bisogno di silenzio
siamo tutti in attesa.
A un certo punto è saltato su uno e ha detto: "Secondo me Andreotti è bravo!". E lì è incominciato il casino!
Fammi capire, forse non stiamo parlando della stessa persona. Non ce ne saranno mica due, eh?
Che Andreotti sia bravissimo io questo l'  ho sempre saputo. Che sappia fare il suo mestiere questo è chiaro è già lì da un po'!
Quello che viceversa da un certo punto in avanti è stato sempre meno chiaro è quali sono quelli bravi e quelli no! Eh, come si fa a distinguerli? Mica facile, eh?
Una volta erano bravi quelli che la pensavano come te. E per quelli che la pensavano come lui Giulio era bravissimo. Ora è bravo per tutti, capisci? Anche per quelli che non la pensano come lui.
Ma sì, in questo spappolamento generale, politica, cultura, spettacolo, tutto, non sono le idee che contano, no, non è la visione delle cose, no, non è la qualità dell'  impegno, no: è l'  astuzia del mestiere, è la bravura che conta, ma che dico la bravura che conta che conta è l'  audience!
Si fanno le statistiche, i sondaggi di opinione, le indagini di mercato e alla fine hit-parade! Chi è in testa è più bravo, eh!
Pertini è primo da duecentoventi settimane. Wojtyla resiste al secondo posto incalzato dalla Carrà che è in netta ascesa. Baudo è stazionario. Seguono Craxi e Carmen Russo a pari merito.
Ma sì, ma sì, è inutile stare ad andare tanto per il sottile, è inutile stare lì a valutare la gente per quello che dice, per quello che fa, per come si comporta, ma chi se ne frega, l'  importante è l'  indice d' ascolto, l'  importante è avere dietro le masse:
– Cinque milioni.
– Guarda che c' è un ragazzo giovane, nuovo, preparato
– Ma chi lo conosce dieci milioni venti milioni.
– Avrei avuto un' idea interessante, nuova, stimolante
– Ma a chi vuoi che gliene importi trenta milioni.
– Ma veramente
– Quaranta.
– Ma fatemi parlare per Dio, statemi a sentire!
– Zitto. Zitto che non sei nessuno! Cinquanta milioni, sessanta milioni, tutti!

Oh Dio! Tutti forse no, eh? Forse c' è ancora qualcuno nascosto da qualche parte che ha ancora il coraggio di pensare che una cosa sia o bella o brutta indipendentemente dal successo che ha. Però si dev'essere nascosto molto bene, perché è difficilissimo incontrarlo!
Per il resto non è bello ciò che è bello, è bello ciò che ha audience.
Io credo che non ci sia stato un altro periodo della storia in cui gli uomini siano arrivati al nostro livello di cattiveria e di egoismo.
Un uomo oggi, non avendo remore di morale e di coscienza, tanto più gli conviene tanto più è carogna. È carogna coi più deboli, è carogna coi più forti no, coi più forti è viscido è carogna con la moglie, coi figli, con gli amici, è carogna con il mondo intero.
Però la domenica un' azalea. Tutti che comprano un' azalea. un' azalea per questo per quest'altro per quest'altro ancora dato che non funziona niente si risolve tutto con le azalee.
E mi bussano alla porta, mi fermano per la strada, mi corrono dietro, col motorino, con la bicicletta, e io, stremato, che faccio? Compro un' azalea per salvare bambini, animali, piante, ricerche varie, bacini idrici, le suore del Nicaragua, le foreste dell'  Amazzonia Devo fare tutto io!
l' azalea, oltre ad essere un arbusto ornamentale delle ericacee, è diventata il simbolo della purificazione. E siccome più uno più è sporco dentro, più ha bisogno di apparire buono, i più carogna hanno azalee dappertutto: nell'  ingresso, in sala da pranzo, in camera da letto vanno al cesso e TRACK un' azalea. Che raffinati!
Secondo me a San Francesco non piacevano le azalee. Gli piacevano i lupi. Certo che anche avere una casa piena di lupi
E Ghandi? E Madre Teresa di Calcutta? Ne han salvate di persone, eh! Oddio, se in India ci fosse stato un bravo statista anche un po' meno buono forse ne avrebbe salvati di più. Ma che c' entra
Non c' è niente da fare, la bontà vera commuove, rassicura quella finta mi fa vomitare. E se ci fosse un Dio io credo che la condannerebbe. Ma basta con queste finzioni, queste ipocrisie, queste esibizioni fatte per abbellire l'  anima e anche l'  immagine. Ma dentro, dentro cosa siamo, eh? Ve lo dico io che cosa siamo: siamo delle caramelle di merda ricoperte di cioccolato.
A proposito, ho fatto un sogno.
Si alza in volo un branco di mucche VVVV è un sogno ricorrente, pieno di effetti speciali VVVV un film, Spielberg regista, lui può VVVV e sulle azalee della domenica VVVV su Telethon su 'Trenta ore per la vita' VVVV su 'We are the worid we are the children' VVVV su 'La partita del cuore' 'Grazie Firenze!' VVVV su 'Pavarotti and friends' 'lo conto perché non sono un conto' VVVV
E le mucche SPLASCH!!!
Oooh!
A questo punto scatta come sempre la solidarietà. Domenica prossima in tutte le piazze d' Italia, è in vendita a lire. quindici facciamo centomila una piantina di azalee. Il ricavato sarà devoluto alla ricerca di quei poveri disgraziati che sono ancora sommersi sotto quella montagna di sterco bovino.
Dio esiste.
Disteso sopra il letto
non so bene da che parte cominciare.
La stanza è in silenzio
si è sentito il clic di un registratore.
Perché io sono qui
che son venuto a fare
mi dispiace
non ne sento più il bisogno.
Non so che cosa dire
cosa posso raccontare
una storia o forse un sogno.
Me, dentro di me, dentro di me, dentro di me
Me, dentro di me, dentro di me, dentro di me

Mi ricordo che correvo
il mio corpo mi seguiva
era un corpo primitivo
ma la mente lo tirava 
La mia mente che trascinava il mio corpo nudo
eravamo in due, fra me e me, un elastico.
Me, fuori di me, fuori di me, fuori di me

Era mio quel corpo umano
che a fatica mi seguiva
che chiedeva di andare piano
ma la mente lo tirava 
Ed il corpo che mi sembrava così pesante
come faticava, trascinato da un elastico.

Dio, che senso di paura
vedere il filo teso
già vicino alla rottura
non tiene più l'  elastico, non tiene più l'  elastico
Di colpo, fuori e dentro
lo schianto.

Un bambino s'è spezzato
non spingete, mi fate male
non posso uscire, c' è troppo buio
voi, voi mi schiacciate contro il muro.
Lui camminava senza filo
ho paura di morire
aveva visto un sole nero.
Non mi possono toccare
io sono dentro a una bottiglia
son chiuso dentro e non voglio uscire
c' è troppo spazio tra me e me.
Mi sento fuori di me
la mia testa fuori di me
il mio corpo fuori di me.

La mia mente galleggiava
in una strana dimensione
e mi ricordo con paura
di una lucida visione
il mio corpo così lontano come fosse morto
era abbandonato e non c' era più l'  elastico.
Me, fuori di me, fuori di me, fuori di me
Me, fuori di me, fuori di me, fuori di me
Me, fuori di me, fuori di me, fuori di me
E quando fuori dalla tua finestra il cielo si fa più grigio
e quando dentro ai tuoi pensieri si insinua un senso di amarezza
e quando avverti una crescente mancanza di energia
e quando ti senti profondamente solo
ecco, quello è il giorno dell'  appuntamento col bilancio della tua vita.
Generalmente non è un bel giorno. E non tanto perché il cielo si fa un po' più grigio quanto perché tu ti fai un po' più schifo.
Dunque: il lavoro. Beh, il lavoro non manca. Voglio dire: c' è anche chi ce l'  ha. Ma, in genere, non gode.
Impegno sociale, morale, civile mi viene da ridere.
La salute, finché uno ce l'  ha non ci pensa. Non resta che l'  amore, la sfera degli affetti, dei sentimenti, che forse dentro è la cosa che conta di più, e poi, quella almeno, ce la scegliamo da noi un disastro!
Ma se si fallisce sempre, ci sarà una ragione. Dov'è che si sbaglia, eh? Colpa mia colpa tua No, io a quelle cose lì non ci credo. l' errore dev'essere 'prima'. Non una cosa recente. Probabilmente da bambino: un errore che ha influenzato tutta la nostra vita affettiva; chi lo sa, forse il famoso Edipo, forse "mamma c' è n'è una sola". Anche troppa. Oppure nonni, zii, fratelli insomma, figure, fotografie dell'  infanzia che rimangono dentro di noi per tutta la vita.
Sì, un errorino, certo, impercettibile, che poi col tempo si è ripetuto, moltiplicato, ingigantito, fino a diventare gravissimo, irreparabile.
Già, ma perché l'  errore si ingigantisce? Dev'essere un po' come quando a scuola facevamo le equazioni algebriche. Cioè, tu fai uno sbaglietto, una svista, un più o un meno, chi lo sa È che poi te lo porti dietro, e nella riga sotto cominci già a vedere degli strani numeri. E dici: va be', tanto poi si semplifica. E poi numeri sempre più brutti, più grossi, sgraziati anche. Addirittura enormi, incontenibili, schifosi.

E alla fine: x = 472.827.324 fratto, radice quadrata di 87.225.035 + c

E ora prova un po' a semplificare!
Non c' è niente da fare. La matematica deve avere una sua estetica: x = 2. Bello!
La semplicità.
Forse, per fare bene un' equazione è sufficiente avere delle buone basi. Ma per fare una storia d' amore vera e duratura è necessario essere capaci di scrostare quella vernice indelebile con cui abbiamo dipinto i nostri sentimenti.
Il mondo è una palla rotonda leggermente schiacciata ai poli. Ed essendo palla che fa? Rotola. È chiaro, che la terra si muova non è una novità. l' ha detto qualcuno che tra l'  altro deve essere anche finito in galera. Sì, ma ultimamente sta succedendo un fenomeno strano. Molto strano. Si sente. Si sente che si muove. Si ha proprio come la sensazione che il terreno sia alquanto malfermo. Sì, è un movimento direi sismico, continuo. Ondulatorio o sussultorio? Va be', non andiamo nel difficile. Insomma si fa fatica a stare in piedi. Manca proprio l'  equilibrio.
All'  inizio credevo che fosse un fatto mio, personale. Ero un po' preoccupato. Poi guardandomi più attentamente in giro mi sono accorto che la gente non è perfettamente in asse. Sono tutti un po' traballanti. Tutto un' umanità che dondola, sbanda, slitta, cerca di stare in piedi in qualsiasi modo. Riuscire a stare in piedi su un terreno instabile, insicuro, non è cosa facile. Ma dopo un po' ce la si fa.
Certo non si può pretendere che uno concentrato com'è per stare in piedi possa occuparsi degli altri, del mondo. Insomma, possa pensare. Nooo. Ma a parte questo, la gente non ci fa neanche molto caso. Ma sì, l'  uomo si abitua a tutto. Ognuno c' ha il suo traballio: chi a destra, chi a sinistra il centro non c' è più. La gente si incontra per la strada, normale, si saluta, le solite frasi di circostanza:
"Come va, signora?"
"Eh, insomma, ci si barcamena"
"Eh, beata lei che ci ha il culo basso!"
Dopo un po' si riesce anche a darsi la mano. Tac! Centrata!
"Vuole un caffè? È già mischiato".
Ma sì, basta abituarsi. Basta non cercare punti fermi che tanto non ci sono. Dopo un po' diventa tutto come prima. Per forza: l'  abitudine è il surrogato della normalità. Gli amori continuano a nascere, teneri e traballanti. Anche gli amplessi sono meno faticosi. Basta sintonizzarsi col dondolio e tutto va da se. La riproduzione della specie è salva 
Alcuni poi, non so se più incoscienti, più spensierati o non so cosa, non si sono proprio accorti di nulla, stanno benissimo. Per forza, l'  ignoranza è il surrogato della felicità.
Devo fare un' esperienza, io lo so per esperienza.
Devo fare un' esperienza, io lo so per esperienza.

Io non ho mai avuto difficoltà
a lasciare le madri, le mogli, le case, i miei cani.
Io che mi muovo e mi sento vitale di fronte a qualcosa di nuovo
quel tanto che basta a non farmi morire
rinascere sempre ogni volta cambiare
quel tanto che basta

Mi sono innamorato di un' altra ragazza
di un' altra situazione, di un' altra mia vita
ho condiviso l'  odio di chi rifiuta tutto
come se fosse nata una nuova razza
e c' ho creduto tanto, c' ho creduto da impazzire
ero disposto a perdere un pezzo di vita
insomma, si fa per dire.

Aggrapparsi alle cose, una nuova emozione, una fede feroce
sentire che cresce e diventa esplosione
un momento felice, si avvera, ti nutre, ti sfiora veloce
dura ancora un istante, vorresti fermarlo ma è tardi
è già tra i ricordi

Devo fare un' esperienza, io lo so per esperienza.
Devo fare un' esperienza, io lo so per esperienza.

Io non ho mai avuto difficoltà
a lasciare i miei studi, gli ambienti, gli sport, i lavori.
Io dovrei avere l'  età di mio nonno nel senso che ho fatto un po' tutto
quel tanto che basta alla mia conoscenza
e poi ho già bisogno di un' altra esperienza
quel tanto che basta

Mi sono innamorato di tanta altra gente
di storie personali e di rivoluzione
di gruppi d' avanguardia o del cielo dell'  oriente
sempre come se fosse una soluzione.
Era una mia esigenza o la paura di morire
era una insofferenza, una sfida alla vita
insomma si fa per dire

Aggrapparsi alle cose, una nuova emozione, una fede feroce
sentire che cresce e diventa esplosione
un gran senso di vita che dura, si muta, resiste, si acquieta
ora è già meno forte, poi poco, poi meno, poi niente
di nuovo la morte

Devo fare un' esperienza, io lo so per esperienza.
Devo fare un' esperienza, io lo so per esperienza.
Da solo 
lungo l'  autostrada
alle prime luci del mattino.
A volte spengo anche la radio
e lascio il mio cuore incollato al finestrino.

Lo so
del mondo e anche del resto
lo so 
che tutto va in rovina
ma di mattina
quando la gente dorme
col suo normale malumore 
mi può bastare un niente
forse un piccolo bagliore
un' aria già vissuta
un paesaggio o che ne so.

E sto bene
Io sto bene come uno quando sogna
non lo so se mi conviene
ma sto bene, che vergogna.

Io sto bene
proprio ora, proprio qui
non è mica colpa mia 
se mi capita così.

È come un' illogica allegria
di cui non so il motivo
non so che cosa sia.
È come se improvvisamente
mi fossi preso il diritto
di vivere il presente

Io sto bene
Questa illogica allegria
proprio ora, proprio qui.

Da solo 
lungo l'  autostrada
alle prime luci del mattino.
Io ti sfioro e non so quanto sia emozionante
tu mi guardi e mi chiedi se sono presente
io penso alla nostra impotenza, ad un gesto d' amore.
Sì quel senso vitale che un po' si conosce
qualche cosa di dentro che affiora, che cresce
la voglia di credere ancora ad un gesto d' amore.
No, non dico l'  amore che sappiamo un po' tutti
no, non dico l'  amore che ci capita spesso.
Per amare io devo conoscere e amare me stesso.

Camminare in un posto, mangiare qualcosa
sentire che sei in una stanza.
Adoperare le mani, toccare un oggetto
capire la sua consistenza.
Imparare a sentire il presente
in un tempo così provvisorio
esser giusti su un metro di terra
sentire che il corpo è in perfetto equilibrio.

Peccato, io non so mangiare
peccato, io non so dormire
non so camminare in un prato
non so neanche amare
peccato.

Io ti sfioro e non so quanto sia emozionante
tu mi guardi e mi chiedi se sono presente
io penso alla nostra impotenza, ad un gesto d' amore.
Io ti passo la mano sugli occhi un po' stanchi
poi mi accosto al tuo viso, al tuo seno, ai tuoi fianchi
e cresce la voglia di unirci in un gesto d' amore
no, non dico l'  amore che possiamo anche fare
ma l'  amore.
Tu sei un ingenuo. Tu credi a tutto e ti butti con troppa facilità perché sei un ingenuo.
Tu sei avido e vorace di conoscenza e abbocchi a tutti i mangimi. Ma stai attento, non c' è niente che sia meno nutriente dei mangimi.
Tu sei troppo suggestionabile. Il tuo cervello aderisce subito, come trovi una bella idea ti ci butti come su un osso. Ma attenzione, non c' è niente che sia meno nutriente delle idee.
Le idee sono come quei legnetti bucati che nelle spiagge si tirano ai cagnolini per farseli riportare, e tutti ci corrono dietro, le mordono, le supacchiano, le portano in giro scodinzolando e te le rimettono davanti tutte biascicate.
Tu viaggi troppo. Ma attenzione, non c' è niente che sia meno nutriente dei viaggi, ti basta un paese nuovo e il cuore ti si emoziona, la testa ti gira, un infinito si apre nuovo per te, un ridicolo piccolo infinito, e tu ci caschi dentro.
Il viaggio è la ricerca di questo nulla, di questa piccola vertigine per ingenui.
Tu sei un ingenuo.
Tu credi che se un uomo ha un' idea nuova, geniale, abbia anche il dovere di divulgarla. Tu sei un ingenuo. Prima di tutto perché credi ancora alle idee geniali. Ma quel che è peggio è che credi all'  effetto benefico dell'  espansione della cultura.
No, al momento ogni uomo dovrebbe avere un suo luogo del pensiero protetto e silenzioso. La cultura deve essere segreta. Non esiste una sola idea importante di cui la stupidità non abbia saputo servirsi.
Tu mi dirai che la divulgazione è un dovere civile e che evolve il livello culturale della gente. Non riesci proprio a distaccarti da un residuo populista e anche un po' patetico. Purtroppo, oggi, appena un' idea esce da una stanza è subito merce, merce di scambio, roba da supermercato. La gente se la trova lì, senza fatica, e se la spalma sul pane, come la Nutella.
No, la cultura è delicata, e anche permalosa. Ci resta male se non si sente amata o se le viene il sospetto di non essere un bisogno vero.
La cultura è come una luce che quando si espande troppo perde la sua luminosità. Il frastuono della cattiva divulgazione la affievolisce. Soltanto il silenzio ne salva l'  intensità.
Tu sei un ingenuo.
Tu sei un ingenuo perché credi che la politica possa risolvere i problemi.
Cercare oggi di cambiare le condizioni di vita del Paese con qualsiasi tipo di politica, è come fare un po' di pulizie a bordo del Titanic che sta affondando.
Tu sei un ingenuo, anche quando credi che un po' di misticismo di seconda mano ti possa salvare.
E allora tu mi dirai: "Non c' è speranza".
No, questo non si può dire. Le risorse dell'  uomo sono imprevedibili.
Si potrebbe forse cominciare a pensare o anche a operare nel senso di un cambiamento sostanziale dell'  animale uomo.
Una specie di mutazione antropologica.

Un ingranaggio. 
Un ingranaggio.

Un ingranaggio così assurdo e complicato
così perfetto e travolgente.
Un ingranaggio fatto di ruote misteriose
così spietato e massacrante.
Un ingranaggio come un mostro sempre in modo
che macina le cose, che macina la gente
sì, sì anch'io!
Sì, anch'io
Anch'io devo andare sempre avanti
senza smettere un momento
devo andare sempre avanti
e lavorare, lavorare, lavorare
e continuare a lavorare, lavorare, lavorare
e non fermarsi mai.

E non fermarsi mai
e non fermarsi mai
e avere dentro il senso
che non sei più vivo
e faticare tanto
trovarsi con un vecchio amico
e non saper che dire.
Capire che non ho più tempo
per il riso e il pianto
saperlo e non aver la forza
di ricominciare.

Non è che mi manchi la voglia
o mi manchi il coraggio
è che ormai son dentro
nell'  ingranaggio.

Ricordo quelle discussioni
piene di passione
di quando facevamo tardi
dentro a un' osteria.
l' amore, l'  arte, la coscienza
la rivoluzione
sicuri di trovar la forza
per andare via.

Non è che mi manchi la voglia
o mi manchi il coraggio
è che ormai son dentro
nell'  ingranaggio.

l' ingranaggio.
Questo ingranaggio così assurdo e complicato
così perfetto e travolgente.
Quest'ingranaggio fatto di ruote misteriose
così spietato e massacrante.
Quest'ingranaggio come un mostro sempre in moto
che macina le cose, che macina la gente
sì, anch'io, devo andare sempre avanti,
senza smettere un momento
devo andare sempre avanti
e lavorare, lavorare, lavorare
e continuare a lavorare, lavorare, lavorare
e non fermarsi mai!

E non fermarsi mai
e non fermarsi mai
e ritornare a casa
silenzioso e stanco
senza niente dentro
appena il cenno di un sorriso
senza convinzione.
La solita carezza al figlio
che ti viene incontro
mangiare e poi vedere il film
alla televisione.

Non è che mi manchi la voglia
o mi manchi il coraggio
è che ormai son dentro
nell'  ingranaggio
Bisogna che ne faccia qualcosa di me.
Vediamo un po': cosa posso fare da grande? Ora ho trentasette anni. "andate a lavorare!" mio zio non è ancor morto Lui l'  ha sempre detto che sono sprecato. 
Eh sì, perchè io, potenzialmente potrei far tutto.
Non so se provare o no. Potrei riiscrivermi all'  Università, mi mancano venticinque esami. Sono stato stupido. Potevo approfittare al tempo degli Unni. Quando si entrava nelle aule, dai professori, col libretto in mano: "Firma, vecchia bagascia!". Gliene abbiamo messa di paura. "Ditemi borghese, ditemi pure borghese non di più". Il termine borghese di merda per loro era il più leggerino, era come dire che uno non aveva più vent'anni! E come firmavano: trenta, trenta, trenta Gliene abbiamo fatta di paura al tempo degli Unni!
Ora Attila è assessore, gli Unni sono un po' sfasciati. E' normale dopo i periodi di splendore, dopo le vittorie.
Come l'  impero romano, si sa. Ti metti a suonare la chitarra è la fine
Quattro libri sulla decadenza dell'  impero romano. Tre righe sulle vittorie. Gli storici si divertono più con gli sfaceli. Devono essere tutti della scuola di Francoforte.
l' università non va più bene, è tornato tutto come prima, anzi ti fanno certi mazzi! E fanno bene. Hanno bisogno di gente preparata per la produzione e il fine giustifica i mazzi
Per ora va bene. M'arrangio qua e là, lavoretti saltuari, che se un domani fai lo scrittore li metti nella biografia. 
Ce ne ho due più di Henry Miller. Miller non ha fatto il ladro e le collanine. A noi ci hanno rovinato quelli lì i Miller e i Kerouac, on the road on the road On the road noi! E loro a casa gattacci neri finti, hanno portato scarogna solo a noi, che siamo ancora qui a vendere le collanine. Non posso mica vendere le collanine fino a sessantacinque anni! Bisogna che mi dia un limite. Non mi ci vedo: magro, tutto bianco, un po' d' artrosi, ma allegroIl nonno dei fiori!
No, basta, devo rimettermi a studiare. Diventerò ingegnere, passerò dall'  altra parte coi gatti bianchi. c' è solo da attraversare il fiume esito faccio il salto
Calma, un momento Li guardo un po', prima Non sarò come loro, questo è certo. Li vedo, li vedo. Sempre pronti a rincorrere un direttore nei corridoi, a divincolarsi vicino a lui, parlandogli un po' dal basso, ossequiosi scodinzolano, continuano a corrergli dietro, inciampano, lo raggiungono ancora, sempre più bassi E poi se lo guardano, lo seguono a passettini e annuiscono, viscidi, striscianti, schifosi.
E a casa minestrina al burro, il corriere Ci vogliono delle minestrine al burro per essere come loro E la moglie come li capisce! E i tre figli ci vogliono tre figli Scopano, però! Non mi sembrava come hanno fatto? Certo, ci vogliono tre figli e l'  amore, la fedeltà la loro fedeltà a tutto
Come hanno fatto?
(Interno - pomeriggio)
La stanza è un specie di ampia anticamera, uno studio di avvocato, ordinato e pieno di libri, dove spiccano alcune stampe vagamente antiche, e un comò di buon gusto sei o settecentesco. Non importa. Taglio perché questi particolari non aggiungono niente alla storia.
Forse sto vivendo uno di quegli attimi in cui uno non capisce bene che sta succedendo, e perché. Ma siamo tutti qui davanti a quella porta che dà su una camera, dove il signor Augusto vive forse le sue ultime ore, e senza l'  assistenza dei suoi famigliari. È una sua scelta forse pudore esasperato, egoismo, altruismo chi lo sa forse perché in certi momenti le persone più vicine sì, i figli, la moglie Taglio! perché è quasi impossibile capire come in certi casi possa essere straziante farsi vedere dai familiari
Con me è diverso. È riuscito a parlarmi anche in questi giorni. Evitava qualsiasi accenno alla sua malattia. Soltanto una volta ha sussurrato: "Da un giorno all'  altro mi troverò improvvisamente privo di dolore.
Era molto bello come lo ha detto. Gli anziani sono quasi sempre belli. Forse perché i loro lineamenti si acquietano. Non devono più fare sforzi per apparire in un certo modo. Sono in pace con le loro rughe. E tutto diventa armonioso.
Ecco come lo vedo io, il signor Augusto. È come se sentissi per lui una forma di ammirazione e di amore quasi sconosciuto. Taglio. Esce il medico: "È tranquillo e non soffre." dice con tono rassicurante. "Non ha più bisogno di me, purtroppo."
La moglie è immobile su una sedia. Il figlio e la figlia camminano avanti e indietro in silenzio. Lei ha gli occhi rossi di pianto. È strano che malgrado l'  età io mi sia inteso sempre più col padre che con loro. Anche con la signora Rosita non mi sono mai capito Mi sembra sempre di un' ovvietà disarmante anche un po' bigotta. Non cattiva, ma insomma una donna non cresciuta.
Taglio! perché in fatto di miserie uno capisce solo quelle simili alle sue.
"Ma perché non vuol vederci" dice la figlia quasi implorando. Forse non lo capirà mai.
Da più di dieci giorni il signor Augusto è lì dietro quella porta che incomprensibilmente recita le sue ultime ore con un' anziana infermiera. Un modo strano di allenarsi alla morte senza attorno quelli che gli vogliono bene. Probabilmente è solo perché non vuole vederli soffrire.
E allora io? Forse non lo sa quanto io
Sì, è strano sentirmi così attaccato a un uomo che ha venticinque anni più di me. Un tempo era molto amico di mio padre. Mi portavano a pescare quando ero piccolo. Poi mio padre ha smesso. Augusto no. Così ho continuato ad andarci io. Aveva trovato per me una canna di bambù leggerissima E io riuscivo anche a prendere qualche pesce. Mi trattava come un nipotino. Sì, mi aveva scelto. Forse solo perché ci piaceva il lago. 0 c' era di più? Si stava zitti per delle ore. Eppure mi ha insegnato tutto sulla pesca. Le sue mani si muovevano adagio, con sapienza. I gesti sicuri, essenziali e poi l'  immobilità, l'  attesa.
Taglio, taglio.
Esce l'  infermiera. Mi guarda. "Può passare, se vuole."
La camera è in penombra. La prima cosa che si avverte è un odore acre, l'  odore delle stanze dei malati. Mi avvicino. Mi fermo a un metro dal letto. Lui mi guarda fisso senza parlare. Non sembra che soffra. c' è come una specie di calma. È molto cambiato il signor Augusto dall'  ultima volta che l'  ho visto. Mi allunga una mano con fatica. Io lo guardo, gli sorrido, gli prendo la mano e gliela stringo affettuosamente ma con un po' di paura.
Il signor Augusto! È qui davanti a me. l' avevo già visto venti giorni fa e sapevo tutto. E c' ero preparato. Ma adesso è diverso, diversissimo. Ora lui se ne va, proprio da un attimo all'  altro. E io rimango fermo davanti a lui cercando di trovare la forza, almeno per compatire. Balbetto qualche parola, ma sono stordito, bloccato, con tutti i muscoli contratti. Capisco di non essere all'  altezza. Ma non basta capire. Bisognerebbe essere. Dovrei trovare un altro uomo più grande di me per farlo morire dolcemente. Ora lui suda gocce così grosse che sembra che pianga con tutto il corpo. In questi momenti è straziante essere diventati poveri come si è. Si manca di quasi tutto quello che occorre per aiutare un uomo a morire. Lui è solo. Probabilmente sta raccogliendo le sue ultime forze per capire cos'è la morte.
Chiude gli occhi.
Cos'è la morte? La vecchia morte, quella che ti viene a prendere. La vecchia morte ladra. La pallida. La dama con la falce. l' infame. La bagascia. Nessuno resiste al suo richiamo. Nessuno. Che vuoi che se ne faccia un uomo del proprio corpo? Che se lo prenda lei! Eccola che si avvicina. Cammina nel giardino, indifferente. Non tocca neanche terra. Non guarda a destra né a sinistra. È lì. Gironzola. Sento il suo odore acre. Ha già deposto l'  uovo. Non ci abbandona mai. Chiudete le porte, le finestre! Ma come? Non te l'  hanno mai detto che devi morire? Sempre, sempre me l'  hanno detto. Eppure mi disgusta, certo, non sono pronto, ho ancora da fare, e poi lo voglio decidere io. Mi disgusta quella spudorata quando arriva e ti spia, e ti aspetta, e ti sfibra, e ti vuole bianco come lei. Ti toglie il sangue e non rimane niente di niente. Nemmeno un po' di rosa intorno al naso, sì, nel posto del raffreddore.
Eccola, arriva puntuale. Non devi far altro che ospitarla. Non viene mica per punirti. No! Per abitudine, per testardaggine. È puntigliosa, precisa. Oppure ti prende a tradimento, la vecchia bagascia, per la strada, in ospedale. Ma sì, come le piacciono gli ospedali! E i vecchi e i bambini tutti se li prende, l'  ingorda. È tutto suo:
La fatica estenuante dei 6422 enfisemi polmonari. l' acidità arrabbiata dei 12326 alcolizzati. l' angoscia piena di domande dei 27873 ipertesi. I sussulti nervosi dei 4372 epilettici. l' ossessione sospetta delle 18227 epatiti virali. Il disprezzo incontenibile dei 47215 tossicomani. Il colore disumano e osceno delle migliaia e migliaia di cancerosi E gli anemici, gli eczematosi. I diabetici, gli albuminosi, i paralitici, i pazzi, gli stupidi, gli inutili, i troppo, i non abbastanza tutti, tutti, tutti dovete riconsegnare l'  anima! Siete pronti? Siete in grado? Non è mica gratuito crepare. Bisogna presentare alla vecchia bagascia un bel resoconto tutto ricamato di storie. Ci vuole il bilancio, il bilancio. È esigente, l'  ultimo respiro!
Eccola. È ancora lì. Gironzola. Sento il suo odore acre. Ha già deposto l'  uovo. Non ci abbandona mai.
Esco. I figli mi vengono incontro. La madre rimane ferma raccolta nel suo angolo. È lì che prega in silenzio. Che strano! Non sapevo che si potesse pregare così bene voglio dire senza forma.
In strada sono già un altro uomo. Non basta sentire di avere toccato un' altra dimensione. Non basta essere andato un attimo nell'  altro mondo. Appena in strada si ritrova subito il corso dei giorni come lo abbiamo lasciato qui a strascicare. Il corso dei giorni normale, miserabile, precario ci aspetta.
Taglio!
Io mi intossico talmente a contatto del mio prossimo che ogni tanto sono costretto a ritirarmi in campagna per disintossicarmi. Se non che a quel punto, non avendo più gente intorno, mi prende la paura che il mio odio per l'  umanità sia diminuito. Allora ritorno in città e mi incazzo Vado in campagna e mi ritiro e mi ritiro Mi incazzo mi ritiro mi incazzo mi ritiro
Insomma, non riesco a risolvere quella assurda contraddizione che si potrebbe chiamare "mania di solitudine e di mondo".
S'aggira per il mondo un individuo osceno
così diverso che sembra quasi disumano
è un essere inquietante e forse non è un caso
che a poco a poco diventi contagioso.

l' obeso,
l'  obeso
l'  obeso ha un aspetto
imperturbabile e imponente
è un grosso uomo che si muove lentamente
mangia sempre dalla sera alla mattina
con l'  isterica passione
per qualsiasi proteina
l'  obeso è imprigionato
nel suo corpo assai opulento
sembra un uomo generato
da un enorme allevamento.

l' obeso aumenta di peso.
l' obeso aumenta di peso.

l' obeso
è una strana anomalia della natura
è l'  uomo nuovo che assomiglia a un grosso uovo
è felice, vive in pace nel suo stato
e s'ingurgita di tutto
sembra quasi lievitato
l'  obeso s'è creato
quel suo corpo così pieno
per sfuggire dal terrore
di non essere nessuno.

l' obeso aumenta di peso.
l' obeso aumenta di peso.

l' obeso siamo tutti magri e grassi
siamo i nuovi paradossi
l'  obeso è una presenza a tutto tondo
è il simbolo del mondo.

l' obeso mangia idee mangia opinioni
computer, cellulari
dibattiti e canzoni
mangia il sogno dell'  Europa
le riforme, i parlamenti
film d' azione e libri d' arte
mangia soldi e sentimenti
e s'ingravida guardando e mangiando
gli orrori del mondo.

l' obeso è ormai un destino senza scampo
è la follia del nostro tempo
l'  obeso è un pachiderma nauseabondo
è il simbolo del mondo.

l' obeso mangia gruppi finanziari
mangia spot e informazioni
aiuti umanitari
mangia slogan e ideologie
vecchie idee e nuovi miti
mangia tutti i bei discorsi
dei politici e dei preti
e s'ingurgita la pace, la guerra
la pace, la guerra.

l' obeso aumenta di peso.
l' obeso aumenta di peso.

l' obeso ha un aspetto
imperturbabile e imponente
è un futuro che è sempre più presente
mangia tutto, mangia il mondo come noi
senza il minimo disturbo
senza vomitarlo mai
l'  obeso è il segreto
di un gonfiarsi disumano
l'  obeso è l'  infinito
di un Leopardi americano
l'  obeso è l'  infinito
di un Leopardi americano
l'  obeso è l'  infinito
di un Leopardi americano.
l' obeso
l' obeso
l' obeso
Sdraiati sull'  erba
soltanto un attimo prima
di fare l'  amore.

Un grillo che canta
c' è una aria bellissima intorno
che odore!

Pian piano riprendo a sfiorare la sua sottana
sarà la zona!

Cerchiamo un posto migliore
e allora ritrovo di nuovo
la mia tenerezza.

È una cara ragazza
comincio a sentirmi eccitato
più che un odore è una puzza.

Io tento un abbraccio per chiuderle il setto nasale
è micidiale!

Non ce la faccio
m'è venuta anche un po' di nausea
mi gira la testa.
In città non mi sento mai male
l'  aria è più giusta
un bar d' alluminio
mi siedo e mi sento un signore

c' è ancora l'  odore, l'  odore mi insegue, oramai è dappertutto
non posso, non posso, oramai ce l'  ho addosso!

Vado a casa, mi siedo sul letto, mi sdraio, mi distendo
ma c' è ancora!
Io mi annuso e lo sento più forte, un odore tremendo
mi tolgo i vestiti, oramai sono nudo.
vuoi vedere che sono io, vuoi vedere che sono io, vuoi vedere che sono io!

Calma, un momento, ragioniamo.

Mi faccio un bel bagno
mi lavo da tutte le parti
con molta attenzione.
Mi metto anche il talco
son candido come un bambino
maledizione!

Adesso però non mi devo suggestionare
da vomitare!

Non ce la faccio
è un odore che non si distrugge
con una lavata.
Ci vorrebbe un programma in risciacquo
la schiuma frenata.
Mi spalmo le creme, i profumi
dai piedi alla testa

Il puzzo sovrasta, ce l'  ho nella pelle, che schifo mi faccio, che corpo ignorante così puzzolente!

Come faccio con tutta la gente che mi ama e mi stima
come faccio?
Non c' è niente da fare la puzza è più forte di prima
che schifo!

Io che c' avevo tanti amici, sono uno che lavora, mi son fatto una carriera, non è giusto che la perda
mi son fatto tutto da me, mi son fatto tutto da me!
Io che conosco tanta gente, son venuto su dal niente, c' ho una bella posizione, non è giusto che la perda
mi son fatto tutto da me, mi son fatto tutto da me, mi son fatto tutto da me

Mi son fatto tutto di merda!
Ero lì in un' orgia in mezzo a della gente che conoscevo poco e che non era molto attraente. 
Ero lì in un' orgia ma non ci avevo voglia e allora me ne stavo un po' in disparte, per rappresaglia. 
– No, grazie, senza complimenti, il genere non m'interessa. Oddio, se proprio insiste, se dice che è una scommessa. 
Ero lì in un' orgia, facevo qualche cosa, ma non mi ricordavo una serata così noiosa. 
– No, mi creda, mi diverto molto. Sono solo un po' di soggezione, però mica le dispiace se accendo la televisione? 
Ero lì in un' orgia e per il primo mi fermo, ma man mano anche gli altri sono distratti dal teleschermo. E così, tutti nudi, sul secondo canale vediamo un film d' amore un po' vecchiotto, ma niente male! 
– A me piace perché alla fine i due si sposano.
– Ah sì, anch'io sono per il lieto fine, mica come quei film moderni che non si capisce niente, in fondo sono un sentimentale. Scusi, avvocato, ha mica visto le mie mutande, per caso?
Eccola
esce dal mare
a fatica si trascina ferita ancora un metro, ancora un metro, 
eccola
le grandi squame molli si muovono avanza enorme, malata
ancora un metro, ancora un metro.

È vicina, vicina, reagisce, combatte, a stento con forza si trascina.
È vischiosa, bagnata, la coda che sbatte strisciando lentamente si avvicina. 
Eccola, eccola, eccola, eccola, eccola ancora un metro ancora un metro

Gli uomini sono fermi le donne sono ferme 
tutti uguali e grigi guardano
Il primo uomo parla adagio, con calma
indaga, spiega, deduce, conclude dai, dai, dai

Eccola
si muove ancora a fatica
raggiunge la spiaggia fangosa. Ancora un metro, ancora un metro. 
Eccola
trascina il grosso ventre che sanguina strisciando con smania rabbiosa. 
Ancora un metro, ancora un metro.

È enorme potente, fa un passo, ritenta respira, respira affaticata
ora sembra più forte, si scuote, si riprende continua la sua lotta disperata. 
Eccola, eccola, eccola, eccola, eccola ancora un metro ancora un metro.

Il mare è fermo e grigio 
il cielo è fermo e grigio 
strani uccelli neri gridano
Il secondo uomo parla adagio, con calma indaga, spiega, deduce, conclude
Il terzo uomo parla adagio, con calma 
Il quarto uomo parla adagio, con calma indaga, spiega, deduce, conclude indaga, spiega, deduce, conclude dai, dai, dai

Eccola
ritenta cammina ha vinto, ha vinto è salva, viva, grandiosa
ancora un metro, ancora un metro 
Un ultimo sforzo la testa si gonfia la bocca si allarga viscida, umida, acquosa
ancora un metro, ancora un metro

Dal ventre esce un rantolo di rabbia, un urlo di morte e di dolore poi basta
più niente
Si muore, si muore, si muore
Purtroppo non spero più in una terza guerra mondiale.
Anche i giovani fanno le marce per la pace. Stronzi!
Sono diventati tutti ragionevoli, hai capito.
Io non penso mai. Io odio e amo. Sono passionale e violento come gli uomini veri diobono. E quando come ora senti vicino il fragore della battaglia macché niente Stronzi!
E pensare che i popoli sotto sotto c' avrebbero voglia di La nuova America è con me. La Russia lo è sempre stata. I libici se mi conoscessero canterebbero per me in metri nordafricani. Gli Svizzeri no. Stronzi! Quando dico che la Svizzera è il solo paese che può essere democratico viene scambiato per un complimento. Sarebbe come dire ad un uomo che solo lui può essere gobbo ed eunuco. Solo un paese vile e insignificante può essere democratico. Lei mi dirà che lo sono tutti, eh? E io le dirò: "Appunto!".
l' umanità degrada di generazione in generazione. E la mollezza è il prezzo che si paga quando una pace diventa troppo duratura.
I giovani, che schifo! I giovani sono giovani solo nel senso dei foruncoli. I giovani sono stupidi per definizione, si sa, non si può pretendere. Ma almeno un po' di slancio, dico io, un po' di passione, no? Li vedo tutti i giorni per la strada, che si accarezzano, si "tocchignano" dolcemente, sensibili sai? Sì, anche i giovinotti sensibili sì. Le spalle sottili, le mani un po' bianchicce, i gesti dolcissimi, gli occhi languidi ma i coglioni?
E le bambine, piccole margherite appena dischiuse, i seni quasi impercettibili, i "culini" stretti e piatti, certo, non faranno i figli per la patria ma si innamorano sai, sì, si innamorano tutti, e si baciano, si baciano, montagne d' effusioni, scopatine, scopatine deliziose, affettuosi, dolciastri, con lo zucchero nel cuore, gli zuccheri nelle vene il diabete generale!
E tutti che ci riflettono, sì, li prendono sul serio: "I giovani, i giovani", "I giovani incontrano l'  Europa", "I giovani e l'  amicizia", "I giovani e i sentimenti" Ci vorrebbero i calci nel culo, altro che convegni!
Adesso lei mi dirà che io sono un vecchio reazionario, eh? A lei non piace che io sia così poco permissivo, che io dica che i giovani sono senza coglioni e le donne senza bacino. Cretino!
A voi vi hanno rovinato le donne. Vi hanno completamente rincoglioniti, ce l'  hanno fatta. Non siete riusciti ad arginare l'  elemento femminile che porta sempre nelle cose serie il segno incorreggibile della sua frivolezza. La donna è stupida per definizione, si sa, non si può pretendere.
Una volta almeno si poteva fare l'  elogio della fertilità, eh? c' avevano fianchi larghi da fattrici, abbondanti, prosperose, sane, eh? c' avevano dei culi stupendi enormi!
Ora non fanno più i figli, non c' hanno più neanche il culo non sono più niente. E senza quegli amori, quegli slanci, quelle passioni, senza quelle patrie, quegli ideali, senza senza quei culi appunto
Un uomo oggi, cos'è un uomo?
l' uomo che sto seguendo
ha l'  aspetto di un uomo medio, direi banale
non sa bene che cosa cerca e che cosa vuole
si addormenta intontito e si alza senza soffrire
con la stessa indolenza che l'  ha fatto addormentare.

l' uomo che sto seguendo
non ha la forza per un dolore vero
è troppo inerte, troppo tollerante come tutti noi
l'  uomo che sto seguendo è un uomo sincero
che ogni notte ha amato una donna e non ha amato mai.

Un sentimento
qualche cosa che può sembrare un rito antico
per distinguere il falso e il vero basta poco
un solo sentimento, un vero sentimento
per trovare il coraggio di ridare un' occhiata al mondo.

l' uomo che sto seguendo
ha l'  aspetto di un uomo onesto, direi perbene
ma è colpevole di gesti inutili e di omissione
la sua vita gli passa sopra, gli gira intorno
e purtroppo non ha diritto a nessun inferno.

l' uomo che sto seguendo
è troppo vile per dedicarsi al male
è troppo altero, troppo intelligente per affidarsi a Dio
l'  uomo che sto seguendo è un uomo normale
l'  uomo che sto seguendo sono io.

Un sentimento
qualche cosa che può sembrare un rito antico
per distinguere il falso e il vero basta poco
un solo sentimento, un vero sentimento
per trovare il coraggio di ridare un' occhiata al mondo.

Un sentimento
qualche cosa come un ricordo ormai lontano
per difendere quel mistero che era l'  uomo
un solo sentimento, un vero sentimento
per ridare un senso alle cose non puoi fare a meno
di un sentimento.
 Ecco, gli animatori prendono posto, i riflettori si accendono, tutto è pronto. l' azione sta per cominciare.
E' uno spettacolo senza precedenti, un lavoro colossale, una rappresentazione drammatica e sconvolgente.

Gente silenziosa si prepara per un rito
senza precedenti nella storia.
Non si sa nemmeno se abbia un nome il condannato
un' immolazione senza gloria.

 Non è una finzione scenica, lo bruciano davvero, iperrealismo, nemmeno Jacopetti

Alto come il cielo, un grande fuoco
sta per cominciare il sacrificio!

Dài! dai! brucia! brucia!

Negli autobus del centro l'  uomo muore
nei campi seminati l'  uomo muore
ha ancora braccia e gambe e un corpo sano
nei cinema affollati l'  uomo muore
eppure c' ha gli occhi aperti e un volto umano.

Brucia, brucia
si agita e si contorce
brucia, brucia
ma non c' è più pietà per lui

Da solo in una stanza l'  uomo muore
nei gesti più generosi l'  uomo muore
tra un whisky, un libro d' arte, una risata
nei giorni di riposo l'  uomo muore
con tutta la sua famiglia abbarbicata.

Brucia, brucia
si agita e si contorce
brucia, brucia
ma non c' è più pietà per lui.

Bruciano i suoi sentimenti
le gioie, gli slanci, l'  amore, gli affetti più teneri
bruciano senza rimpianti
i suoi gesti, il pensiero, gli errori, i contrasti
la sua dignità.

Un grande fuoco nell'  aria
alla memoria
no, non c' è alcuna pietà
è la fine di questa società.

 Ecco, basta via via piano, così dissolvenza adagio.
Ecco, così, piano via le masse.
Via le masse, ho detto! Vogliono fare tutti i protagonisti Via, via!
Il vecchio è pronto? Avanti il vecchio. Ecco,così ecco bello, fatemelo vedere di più, di più! figura intera!

Vaga tra la polvere del rogo il vecchio saggio
vive del ricordo di quei gesti
Vuole ricomporre il vecchio uomo e con coraggio
cerca tra la cenere i suoi resti.
Raccogliendo i pezzi in mezzo al fumo
ha rimesso insieme quasi un uomo.

 Che fa? Cerca i pezzi! Li rimette insieme, li incolla, col vinavil è pazzo! Un restauratore! Ma dove siamo?! ohè! Che ci fai con quei pezzi lì? l' uomo?
Eh no, basta con i rimpianti. Lo sapevo che non eravamo d' accordo sul finale. Chi l'  ha detto che la morte non è allegra? Chi l'  ha detto che bisogna ricostruirlo? E poi con quei pezzi lì viene come prima, no? E chi lo rivuole? il pubblico? Siete matti, non ci crede più nessuno.
Avete una strana idea della gente. Certo, quando si parla a tutti si hanno delle responsabilità "umane e sociali" Bello! E allora si fanno le indagini di mercato e si trovano gli ingredienti: un po' di ottimismo e dai con i contenuti umani. E l'  uomo, l'  uomo, l'  uomo Quale uomo? Ma non raccontiamoci balle! Contenuti umani Non ci crede più neanche il papa.
Certo, quando si parla alle masse bisogna avere un linguaggio scadente, adatto a tutti. Ci avete una strana idea delle masse. Non piace più a nessuno il vostro uomo! È a voi che vi fa comodo, siete voi che lo rivolete. Credete alla ricomposizione. Bella roba! Che vorrebbe dire riprendersi tutti i pezzi di prima e rimetterli insieme. Un restauro, un puzzle, uno di quei giochini tremendi che ti spaccano il cervello, che metti insieme tanti pezzettini e viene fuori mio zio! 
Ecco a chi assomigliate, vi ho visto in televisione, assomigliate allo zio! No, no, mio zio è più simpatico, ma parla anche lui di contenuti umani. Non ci crede più nessuno
Non ci crede più nessuno, O ci crediamo tutti? Paurosi, resistenti, attaccati ai nostri pezzetti bruciati, vecchi, ammuffiti, putrefatti.
Chi l'  ha detto che la morte non è allegra? 

In cerca di un orgasmo l'  uomo muore
nei grandi condomini l'  uomo muore
davanti a una cucina apparecchiata
parlando coi suoi figli l'  uomo muore
fa ancora una resistenza disperata.

Brucia, brucia
senza nessun rimorso
brucia, brucia
tanto oramai non serve più.

Nel pianto dei poeti l'  uomo muore
nei cruscotti lucidati l'  uomo muore
nel linoleum degli uffici riscaldati
tra un sorriso e un cappuccino l'  uomo muore
nelle sfide tra gli scapoli e ammogliati.

Brucia, brucia
senza nessun rimorso
brucia, brucia
tanto oramai non serve più.

Brucia la sua resistenza
i suoi amori morbosi, gli sforzi
le angosce più inutili.
Brucia i congressi, la scienza
la grande nevrosi, la falsa coscienza
lavata col Dash.

Un grande fuoco nell'  aria
muore la storia
no, non avere pietà
è la fine di questa civiltà.

 Ecco, è così che dicevo io, ottimo Macchina indietro, indietro, piano Chi l'  ha detto che la morte non è commerciale? Indietro indietro fondu.

Fine del primo tempo.
Io non tocco niente, non tocco gli animali, le piante
le maniglie delle porte, figuriamoci la gente
Io guardo molto, guardo tutto ma non tocco mai!

l' uomo non è fatto per stare solo
e il suo bisogno di contatto è naturale
come l'  istinto della fame.

l' uomo non è fatto per stare solo
e il suo bisogno di contatto è naturale
come l'  istinto della fame.

È una cosa strana, irrazionale e commovente
che può chiamarsi addirittura amore per la gente
ma questa voglia di stare insieme continua a dilagare
e si espande anche quando non c' è più niente da dire.
Quando non c' è più l'  urgenza e nemmeno una vera ragione
è proprio lì che vien fuori il bisogno di aggregazione.

l' uomo non è fatto per stare solo
e il suo bisogno di contatto è naturale
come l'  istinto della fame.

È una cosa strana, allegramente contagiosa
un' esigenza che si insinua un po' pericolosa.
La gente si regala tutto, si trasmette il peggio
restando incollata con rinnovato coraggio.
Con la scusa di scambiarsi le loro energie
va a finire che si attaccano le malattie.

l' uomo non è fatto per stare solo
e il suo bisogno di contatto è naturale
come l'  istinto della fame.

l' uomo non è fatto per stare solo
l'  uomo non è fatto per stare solo
l'  uomo non è fatto per stare solo

 È capita, è cosa capita! Allora sai cosa ti dico? Ho ragione io, che in fatto di amicizie apprezzo molto quello che si perde e non quello che si trova  Purtroppo con questa storia dei contatti non si trova la forza di rompere con tutti, tutti! Senza lasciare il tempo che ti diano le loro qualità. Ti si mettono accanto: BSSS, BSSS, vogliono comunicare, BSSS, BSSS, è come un bisogno di dare, di scambiare, BSSS, pericolosissimo!
La compenetrazione, il grande contagio, è capita?
Anche tra i sessi, che scambio: uomo, donna, pochissima differenza ormai, un buon lavoro, devo ammattere, gli uomini hanno preso dalle donne e le donne dagli uomini hanno preso tutte le cazzate! È capita?
Le cose buone non fanno epidemia, è un fatto biologico, niente da fare.
Io c' avevo un fratello, gracile poverino ma geniale, intelligente, e io gli stavo vicino, come dire ora anch'io: BSSS, BSSS, BSSS.
Niente! l' intelligenza non si attacca la scarlattina sì!
Secondo me le persone che si aggregano c' hanno come incorporato una specie di distillatore che, FFFTTT, FFFTTT, FFFTTT, filtra, elimina tutto il buono attraverso un tubicino di scappamento, POH-POH, via il buono, POH-POH-POH, poi filtra il resto, distilla, e lascia passare FFFTTT, FFFTTT, la merda pura! È capita?
Ecco perché sono così generosi e ti trasmettono, ti trasmettono, ti mandano anche in silenzio, sì, senza parlare, i vasi comunicanti, FFFTTT, e come ci si concentrano, distributori di sentimenti, di idee, scialacquatori, scialacquatori di energie, di energie, di energie, che poi

Io non tocco niente, nemmeno la gente profumata
che si pulisce, si riguarda, figuriamoci la merda
io forse posso anche capire ma toccare mai.

l' uomo non è fatto per stare solo
e il suo bisogno di contatto è naturale
come l'  istinto della fame.

È una cosa strana, una mania di sicurezza
che può chiamarsi addirittura istinto di salvezza.
Quando ho paura di sprofondare, mi attacco a qualche spalla
con la speranza e la consolazione di stare a galla.
E ogni volta che entro nel giro di un collettivo
dopo un po' mi ritrovo più stupido e più cattivo.

l' uomo non è fatto per stare solo
e il suo bisogno di contatto è naturale
come l'  istinto della fame.

l' uomo non è fatto per stare solo
l'  uomo non è fatto per stare solo
l'  uomo non è fatto per stare solo
l'  uomo non è fatto per stare solo.
Sotto il cielo chiaro vasti prati verdi. Le vie della notte aperte dalle stelle.

Si muove la palla salta, rimbalza cade, si rialza oscilla, saltella scivola, ondeggia s'immerge, galleggia si gonfia, si dilata si schiaccia, si comprime. È inutile, è inutile rotola, rotola, inutile. Com'è vuota e grande e bianca e molle tenera, leggera e lieve, piena d' aria trasparente, fragile tonda, liscia levigata, plasmabile umida, viscida inutile, inutile rotola, inutile una palla inutile.

Un amore grande pieno come un respiro una vita libera per gli altri, con gli altri.

Si muove l'  uomo salta, rimbalza cade, si rialza oscilla, saltella scivola, ondeggia s'immerge, galleggia si gonfia, si dilata si schiaccia, si comprime. È inutile, inutile rotola, rotola inutile.
Com'è vuoto e grande e docile e fragile ubbidiente, riflessivo - indifeso, inoffensivo debole, meschino vigliacco, inchinato prostrato, sudato - consenziente, affaticato. Inutile, inutile rotola inutile
un uomo inutile una vita inutile.

Si muove la palla
salta, rimbalza, oscilla, saltella, cade, si rialza
scivola, ondeggia, s'immerge, galleggia
si gonfia, si dilata, si schiaccia, si comprime
è inutile, inutile, inutile.

Com'è grande e vuota, è bianca e molle
tenera, leggera, quieta e piena d' aria
trasparente, fragile, tonda, liscia
levigata, plasmabile, umida, viscida
inutile, inutile, inutile.

Non è niente di speciale
e non è poi tanto strana
ha una vita quasi umana
con le sue difficoltà.
Non ha neanche un gran valore
non pretende quasi niente
e si vende facilmente
senza troppa dignità.

[Parlato] "Sì, sì certo come vuole lei, come desidera, solo se mi consente volevo dire una cosa, una soltanto. Ah no? Non c' è niente da dire, ha ragione, mi scusi, comunque disponga pure di me quando vuole".
"Ah, ah, ah, buona questa, ah, ah, ah, ah"

Ma tu dimmi non lo sai
quanto schifo che ti fai.

Si muove l'  uomo
salta, rimbalza, oscilla, saltella, cade, si rialza
scivola, ondeggia, s'immerge, galleggia
si gonfia, si dilata, si schiaccia, si comprime
è inutile, inutile, inutile.

Com'è grande e vuoto, è docile, fragile
ubbidiente, riflessivo, indifeso, inoffensivo
debole, meschino, vigliacco, inchinato
prostrato, sudato, consenziente, affaticato
inutile, inutile, inutile 
un uomo inutile
inutile, inutile
un palla inutile.
Questa è un' ipotesi di storia strana
un' antica ballata italiana
con personaggi immaginari
certamente non veri
perché io son convinto che i magistrati
siano bene informati
perché io non credo che si possa far del male
ad un uomo geniale.

Non mi ricordo l'  anno, il mese
e neppure il paese
non era nato in un stalla
e forse raccontava una cattiva novella
lui stranamente predicava il gusto
di una vita tutta sola
forse per vincere quel senso di malessere
che prende qui alla gola.

Tutti eran talmente incuriositi che la voce si sparse
nelle chiese, nelle case di riposo, nei mercati.
Era un uomo bello ma sospetto
era un tipo strano, male in arnese
era un gran signore senza soldi né pretese.

Era una persona singolare,
era tutto il contrario di Gesù
ma in qualche modo gli voleva assomigliare
perché l'  han messo in galera
e non si è visto più.

Di cose strane ne ha dette tante
chi lo sa se era ateo o credente
non gli bastava la coscienza a posto
dell'  uomo povero e anche modesto
contrariamente ai francescani amava il gusto
di cercare l'  oro
perché le stelle in cielo e anche Dio sono l'  avaro
custode di un tesoro.

E anche parlando di beneficenza
lui disse: "Mi fa schifo. Non ci riesco.
Non son tenuto a voler bene
alla gente che non conosco.
Questa mania di accaparrarsi i bisognosi
non è roba mia.
Io non faccio la battaglia alla fame
ma all'  idiozia".

Era una persona singolare
era tutto il contrario di Gesù
ma in qualche modo gli voleva assomigliare
perché l'  han messo in galera
e non si è visto più.

Ad un banchetto di matrimonio
tirò fuori tutto il suo genio
gridò una frase improvvisa:
"Sia maledetto chi si sposa!
Provate un poco ad immaginare che bel frutto
nascerà dal vostro amore
un altro figlio disperato o peggio ancora
un ingegnere".

Non trasformava l'  acqua in vino
ma ovunque andava succedeva un casino
e allora i soliti gendarmi
che giustamente non stanno mai fermi
gli fecero capire con il solito vigore:
"Puoi pensarla come vuoi
purché non dia fastidio a come
la pensiamo noi".

Tutti eran talmente instupiditi dal quel fascino strano
non sapevano nemmeno se linciarlo o se seguirlo.
Era un uomo bello ma sospetto
era un tipo strano, male in arnese
era un gran signore senza soldi né pretese.

Era una persona singolare
era tutto il contrario di Gesù
ma in qualche modo gli doveva assomigliare
perché l'  han messo in galera
e non si è visto più.

E poi finì in un manicomio
o in qualche modo fu arrestato
per la paura del demonio
per far qualcosa o per salvare lo Stato
perché evidentemente non era un serio
funzionario di partito
perché imprudentemente aveva detto male
appunto dello Stato.

Questa è un' ipotesi di storia strana
un' antica ballata italiana
che non vuol dire che i carcerati
siano tutti bravi e impegnati
vuol dire solamente che se un bel giorno
Gesù tornasse ancora
direbbe cose un po' curiose
e finirebbe in galera.

Era una persona singolare
era tutto il contrario di Gesù
ma in qualche modo gli doveva assomigliare
perché l'  han messo in galera
e non si è visto più. 
Bendopoli. Una piccola città, pulita, ordinata, nel suo piccolo organizzata. Sono nato qui 33 anni fa, coniugato, statura: 1 e 74, capelli: scuri, segni particolari: benda variopinta.
Come va?
Benissimo, grazie. Sono stato anche dal medico che mi ha trovato perfettamente a posto: nevrosi acuta, condizionamento totale, visione delle cose zero normale insomma.
Eppure da un po' di tempo mi sembra che questa benda non funzioni tanto bene. Strano è nuova nuova  Poi adesso le fanno così belline, colorate, di vari tessuti, di varie forme. Oh Dio, niente a che vedere con le bende di prima della guerra eh? Intanto erano nere oscurità totale, poi altre bende, altri spessori certe partite a moscacieca!
Insomma da un po' di tempo mi sembra che questa benda lasci intravedere degli oggetti, delle facce, intuire dei movimenti. Mah, sono un po' "preoccupatino".
Che si sia allentata? Beh, ma se è solo questo posso stringerla io stesso, è un gioco facilissimo, magari, magari un po' pericoloso, basta stare un po' attenti. Ecco la tiro su qui da di dietro, ancora un momento, così, ecco
Oh Dio! M'è caduta la benda!
Uhè! Sono senza benda! È la prima volta nella mia vita! Però non si sta poi neanche tanto male eh?

Coro: È pazzo! È pazzo!

G: No, non sono pazzo. Dico che forse si potrebbe vivere anche senza benda.

Coro: È pazzo furioso!

G: Ma no, anzi vi dirò una cosa: io la benda non me la metto più!

Coro: Bisogna impedirgli di nuocere. Stasera. È per stasera.
SSSSHHH-AAAH!
SSSSHHH-AAAH!
'SSSSHH' Non si respira! Manca l'  aria!
Ahhh Una bombola, una bombola grigia, bella, col bocchettone
Sssshhh Caro signore, oso dire in tutta coscienza che lei avrà modo di convincersi della piena convenienza e sensatezza nel seguire le mie indicazioni e i miei consigli!
Ahhh sono un amatore di bombole grigie con bocchettone
Non si respira manca l'  aria c' è come una cappa, non si sa perché
Sssshhh strano, eppure si può far tutto, siamo liberi, abbiamo raggiunto il benessere, ogni quattro-cinque anni si vota, si fanno le olimpiadi, tutto normale, se c' è qualche guerra è per far star meglio gli altri.
Aaahh tutto perfetto manca un po' l'  aria c' è come una bombola ci vuole una bombola
Sssshhh Ho provato anche con lo iodio, la mattina, sul mare ma ci sono gli asmatici
Aaahh antipatici presuntuosi, intuititivi, artisti dicono che sono stati i primi a non respirare
Sssshhh una volta c' era un' altra aria, sopra tutti più o meno potevano respirare gli asmatici, no! Devo riconoscere che sono all'  avanguardia non mi interessa rimango un amatore di bombole grigie, con bocchettone
Sssshhh Vede, mio caro signore, il respiro più è difficile, più è un' arte. Un determinato comportamento che per un praticante avventizio potrebbe apparire difficile, bocchettone a valvola d' argento "enfisema uno", diviene estremamente semplice quando colui che lo attua occupa un posto di intelligenza e di esperienza nella nostra comunità asfittica! Hhhhhh! Hhhh!
Questa tecnica più moderna di respirazione distrugge le meschine convenzioni dell'  aria normale, quella vera, e va considerata dal punto di vista dell'  opportunità offertaci di migliorare l'  umanità attraverso una meravigliosa bombola grigia bocchettone d' argento "enfisema unooo"!!! Hhhhhh!!!
A questo punto mio caro signore, per i nostri interessi i costruttori di bombole non hanno esitato a mettere da parte tutte le sorpassate precedenti esperienze per rinnovarsi e prospettarci così in tutta onestà verso i nostri bisogni la favolosa superbombola grigia bocchettone d' oro "enfisema dueee!"
Hhhh-aaahh!
Hhhh-aaahh!
Hhhh-aaahh!

Coro: Hhhh-aahh!
Hhhh-aahh!
Hhhh-aahh! 
Credo nella bugia 
quando un bambino si nasconde
quando sdraiato, timido, in mezzo all'  erba
non fa niente di male, accarezza il suo corpo e dolcemente si masturba
è così naturale
ma poi non lo può dire.

Dunque credo nella bugia 
quando un bambino si difende
con tutti i suoi divieti non può far meglio
la sua unica arma è salvare se stesso con l'  aiuto di un imbroglio
non è un fatto di forma, è in cerca della sua normalità.

Com'è strana la nostra morale
se è un fatto naturale
diventa la tua prima oscenità
com'è strana la nostra apprensione
ci vuole un' invenzione
non è per stravaganza o per follia:
viva la bugia!

Credo nella bugia 
quando un bambino non si arrende
trova con la finzione la sua misura
sfugge ad ogni giudizio 
per non esser costretto a fare un torto alla natura
la bugia che bel vizio
vorrei essere sincero come lui.

Non è per stravaganza o per follia:
viva la bugia!
E' la cacca dei contadini. Tutto lì: la cacca dei contadini.
Me l'  ha spiegato Fortini. A lui piacciono queste storie, e anche a me.
In Russia, durante la rivoluzione, i contadini entravano nei palazzi dello Zar e cagavano dentro i suoi preziosissimi vasi: un gesto di spregio, di disprezzo, di distruzione. Bello, stupendo!
Sì, ma perché bello? Perché la distruzione, la cacca dei contadini, è importante se ha un senso storico, se c' è qualcuno che la raccoglie. E in quel momento c' era un Lenin che la raccoglieva non la merda il significato.
No, non è che uno deve vedere se c' è Lenin prima di cagare. È che intanto noi non siamo contadini, non c' è la rivoluzione e poi non si sa dove cagare!
Sui Brion Vega, forse potrebbe essere un' idea quelli bianchi, Più bidè, però
Non importa. Un gesto di distruzione ha sempre un suo fascino perché bene o male rompe con le convenzioni. E anche se lo sbagli non ti senti mai piccolo. Non ho mai trovato nessuno che si vergogni del suo operare.
È nelle piccole cose, nel muovere una mano, nell'  essere scoperti da un altro in un gesto poco simpatico, una piccola stonatura che magari nessuno ha notato Ecco, queste inezie ci possono riempire di rimorso e ci possono far arrossire fino all'  inverosimile.
Una piccola città
più pulita, più ordinata 
di un verde giardino
dove c' è
una gran serenità.

In quella piccola città
tra persone rispettate, persone educate
ognuno ha
comprensione e carità.

 Stasera, è per stasera mi vengono a prendere l'  hanno deciso sono tutti d' accordo. Hanno messo a letto i bambini, in orario, con cura, precisi, decisi.

Coro: Prendilo, prendilo


 Eccoli, eccoli, mi cercano, mi vogliono come hanno fatto con gli altri. Sono molti, moltissimi, tutti uguali ho paura, ho paura!

In coro: Prendilo, prendilo, prendilo, non deve scappare, circondalo, agguantalo, colpiscilo, ammazzalo.

Eccoli, li sento
gli urli rabbiosi mi arrivano al cervello
le mani che mi tremano
i nervi che mi crollano

In coro: Prendilo, prendilo, prendilo, non deve scappare, circondalo, agguantalo, colpiscilo, ammazzalo.

Eccoli, incalzano
sento la bocca, la bocca che si asciuga
la vista che si annebbia
gli occhi che mi bruciano

In coro: Prendilo, prendilo, prendilo, non deve scappare, circondalo, agguantalo, colpiscilo, ammazzalo.

Li vedo, li vedo, li vedo
le facce stravolte, i volti abbruttiti
gli occhi iniettati di sangue
i pugni protesi, i sassi, i bastoni
la rabbia, una cosa sfrenata, le grida bestiali da cani rabbiosi
cani, cani, un urlo di cani rabbiosi, cani, cani, un urlo di cani rabbiosi

In coro: Prendilo, prendilo, prendilo, non deve scappare, circondalo, agguantalo, colpiscilo, ammazzalo.

Sento la testa, la testa che si spezza
sento il cuore, il cuore che mi scoppia
le tempie che mi battono
le vene che si gonfiano
le gambe che non reggono
le forze che mi mancano
le forze che mi mancano
le forze che mi mancano

Una piccola città
Una piccola città
Una piccola città
Il mondo ha fretta, continua a cambiare
chi vuol restare a galla si deve aggiornare.
Anche la Chiesa vuol sempre far meglio
ogni tanto si riunisce per fare un concilio.
Giungono a Roma con gran convinzione
venticinquemila preti da ogni nazione.

E la Chiesa si rinnova per la nuova società
e la Chiesa si rinnova per salvar l'  umanità.

Si parla, si discute di mille questioni
si prendono in esame già mille soluzioni.
Si parla del divorzio senza falsi segreti
di dare il matrimonio anche ai poveri preti.
Si parla della pillola e di altre cose affini
perchè la gente al mondo fa troppi bambini.

E la Chiesa si rinnova per la nuova società
e la Chiesa si rinnova per salvar l'  umanità.

Bisogna dare atto a questi signori
le cose più urgenti le han rese migliori.
E dopo tanti anni che aspettavamo invano
la messa, finalmente, si dice in italiano.
E si è stabilito, dopo mille discussioni
che il prete, essendo uomo, può portare i pantaloni.
E se il venerdì mangiare il pesce ti secca
non fare complimenti, puoi farti una bistecca!
Ed oggi, a causa di una recente intervista,
tutti dicono che il papa è diventato comunista.

E la Chiesa si rinnova per la nuova società
e la Chiesa si rinnova per salvar l'  umanità!
Il mondo ha fretta continua a cambiare
chi vuol restare a galla si deve aggiornare.
Anche la chiesa che sembra non si muova
ogni tanto ci ripensa e ne inventa una nuova 
E dimostrando un notevole tempismo
ha già tirato fuori un nuovo catechismo.
Dove tutto è più aggiornato, dove tutto è più moderno
e anche a vincere un appalto si rischia l'  inferno.
Dov'è condannata ogni forma di magia
ma è un grande peccato anche l'  astrologia.
Dove il senso di giustizia è ancora più forte
e talvolta è anche gradita la pena di morte.

E la chiesa si rinnova per la nuova società
e la chiesa si rinnova per salvar l'  umanità.

In questo clima di sgomento per il popolo italiano
viene fuori l'  acutezza del pensiero vaticano.
E tutti hanno capito che il Papa era un genio
quando ha detto che la mafia è figlia del demonio.
Ma quello che spaventa è il coraggio della CEI
che ha già riabilitato Galileo Galilei.
E adesso se divorzi ti puoi anche risposare
a patto che stai buono e non ti metti a scopare.
Ma il nuovo sacramento per essere senza macchia
va fatto di nascosto e in un' altra parrocchia.

E la chiesa si rinnova per la nuova società
e la chiesa si rinnova per salvar l'  umanità.

Da oggi il praticante ha un' altra prospettiva
più allegra e disinvolta direi quasi alternativa
la pillola per ora non può essere accettata
ma è ammessa se prevedi di esser violentata.
E piuttosto che fare uso dei preservativi
è meglio diventare tutti sieropositivi.
E va bene i militari, e va bene i dottori
adesso abbiamo anche i farmacisti obiettori.
d' altronde per la chiesa l'  ideale è l'  astinenza
che è un po' come l'  invito all'  autosufficienza.

E la chiesa si rinnova per la nuova società
e la chiesa si rinnova per salvar l'  umanità.

Da Roma il Santo Padre ci invia il suo messaggio
è lì ogni domenica a parte quando è in viaggio.
Lui voleva andare in Bosnia l'  aveva stra-annunciato
ma all'  ultimo momento c' ha un po' ripensato.
Perché l'  uomo è santo e pio ma è anche molto scaltro
lui lo sa che morto un Papa se ne fa subito un altro.
E allora ha scritto un libro che è diventato un grosso evento
sarà anche un po' acciaccato ma non sta fermo un momento.
Per il suo decisionismo si può dire, senza offesa
che papa Woitila è il Berlusconi della chiesa.
Una chiesa sempre all'  erta, che combatte, fa scintille
e per questo è giusto darle un bell'  otto per mille.
Anche se i traffici loschi della Santa Sede
sono parte integrante dei misteri della fede.

E la chiesa si rinnova per la nuova società
e la chiesa si rinnova per salvar l'  umanità.
G: Su, venite tutti qua che facciamo un gioco.

Coro: Bene bene dai giochiamo

G: Giochiamo al gioco della collana.

Coro: Bene il gioco della collana che bello

G: Per essere bello devono giocare tutti, eh?

Coro: Benissimo giochiamo tutti dai, dai giochiamo

G: Adesso ve lo spiego: uno di noi alla volta terrà al collo questa collana e dirà agli altri quello che devono fare e gli altri la ubbidiranno.

Coro: Che bello che bello dai giochiamo

G: Poi quando gli altri ne avranno voglia diranno a quello che comanda il gioco di togliersi la collana e di darlo a un altro e così via, eh?

Coro: Bene che bello dai giochiamo

G: Allora vediamo un po' chi comincia.
Comincio io per primo che conosco il gioco?

Coro: Insomma ma no no?!?

G: Come? È giusto che cominci io, no, che conosco il gioco?



G: Benissimo! Visto che siamo tutti d' accordo cominciamo.
Allora, avanti tutti insieme dite: "Pa-ra-pa".

Coro: "Pa-ra-pa".

G: Bravi. Adesso dite: "Pi-ri-pi".

Coro: "Pi-ri-pi".

G: Benissimo. E adesso dite: "Po-ro-po".

Coro: "Po-ro-po" No basta no no No senti non ci divertiamo. Tu ci stai facendo fare delle cose completamente imbecilli!

G: Accetto volentieri le critiche. Quindi se lo desiderate cambio discorso.
Dunque: "Pe-re-pe" "Pu-ru-pu".

Coro: Buh ma basta no basta No senti, avevi detto che quando gli altri volevano potevano farti togliere la collana e questo è il momento!

G: Certo. Se lo volete dovete allora decidere a chi andrà la collana.
Fatelo con calma e pensateci bene. E in questa fase di preparazione guardate attentamente la lucina, ecco questa lucina, la vedete? Pensate, concentratevi, pensate liberamente, non lasciatevi condizionare così, bravi, ecco, così!
Avete deciso?

Coro: Abbiamo deciso, votiamo per te!

G [simulando l'  inquadratura del volto in uno schermo televisivo]: Grazie signori! Sono contento della stima e della fiducia che ancora una volta ci avete concesso. Il nostro governo opera con il consenso del popolo per il bene del popolo.
Orsù, tutti insieme verso un mondo migliore: "Pa-ra-pa".

Coro: "Pa-ra-pa".

G: "Pe-re-pe".

Coro: "Pe-re-pe".

G: "Pa-ra-pa", "pe-re-pe"

Coro: "Pa-ra-pa", "pe-re-pe"
Da una vita ci guardiamo,
sì, va bene, ci vogliamo bene
ma come tutti ci isoliamo
ci dev'essere per forza un' altra soluzione.

Forse la comune
non ha senso la famiglia coniugale
ho bisogno di trovare un' apertura
a una vita troppo chiusa, troppo uguale.

Forse la comune
dove ognuno può portare le sue esperienze
un po' stretti, qualche volta in poche stanze
ogni tanto qualche piccola tensione.

Qualcheduno m'ha svegliato
e adesso non riesco più a dormire.
Chi s'è bevuto il mio caffè
chi s'è messo ancora il mio costume?

Tento la comune
specialmente per i figli uno spazio nuovo
per ognuno tante madri e tanti padri
voglio dire senza madri e senza padri.

Tento la comune
non esiste proprio più niente che sia possesso
ed è molto più normale volersi bene
finalmente non è un problema nemmeno il sesso.

Da te non me l'  aspettavo
ti credevo una ragazza sana
e pensare che ti stimavo
ti comporti come una puttana.

Amo la comune
la tua donna preferisce un altro ma è naturale
non fa niente se si ingrossa la tensione
poi l'  angoscia, poi la rabbia più bestiale.

Amo la comune
senza più nessun ritegno si arriva ad odiarsi
e alla fine quando esplode la tensione
come bestie, come cani ci si sbrana a morsi.

Sì, ci odiamo, ci ammazziamo
sì, ci sbraniamo per il caffè
chissà cosa c' è sotto a quel caffè
c' è l'  odio, l'  invidia, la gelosia
c' è la solita merda che ritorna fuori
e allora ci ammazziamo, sì, ci sbraniamo.

Meglio la comune. Meglio la comune. Meglio la comune.

: Meglio la comune che dirci: "Buongiorno cara, hai dormito bene? Te l'  avevo detto che il Serpax funziona. Ah, stasera vengono a cena i Cotinelli? Mi fa piacere. Sì, grazie, ancora un po' di caffè".
La bruttezza è psicosomatica.
Te la fai da te, con la tua meschinità, con la tua cattiva coscienza. E così, finalmente, si può andare da uno brutto e dirgli: " Cretino! ".
Solo la coscienza fa bene al viso. Altro che creme! Mi dispiace per la Max Factor. Oh dio, rimediano eh! "Caro signore, la nostra ditta non ha esitato a ribaltare le antiquate concezioni sui prodotti di bellezza, e vi offre oggi una nuova, eccellente serie di prodotti anti-smorfia: Adorno per uomo e Cooper per signora".
La coscienza ha un indice di gradimento altissimo. Tutti sono pieni di coscienza: da Famiglia cristiana al PDUP(fa un gesto con le mani ad indicare la distanza fra i due) Va be', la coscienza è lì. Credevo fosse più grossa.
La coscienza può essere individuale o sociale famosa. Quand' è tutt'e due insieme è un casino.
Dimostrazione.
Coscienza individuale: mi occupo di me, della mia sensibilità, del mio modo di amare E quando ci ho un amore mica male, vado dalla mia donna glielo metto lì " Voi uomini non avete fatto un lavoro sul corpo! Si vede! " Tempi durissimi! Prima della liberazione, ancora ancora, si poteva vivere Torno a casa, riguardo il mio amore, prendo coscienza qui sono un po' sempliciotto lima, lima, lavoro come un pazzo, revisiono un' estate tremenda gli altri sono al mare coi figoni, stupidi io studio, torno a ottobre dalla mia donna e glielo metto lì, il mio amore. Lei lo prende, con cautela; non è più come una volta che ciuf! si immergevano, ci affogavano dentro, non ci uscivano più. Ora no, ora ci hanno la coscienza.
La coscienza è un salvagente quella individuale. Quella collettiva? un canotto. Altra tendenza: tutti dentro. Altro che cazzate esistenziali! Priorità al ribaltamento delle strutture economiche. Il resto viene da sé.
Nel frattempo calci nel culo alla moglie, niente foruncoli personali, le responsabilità sono collettive Tutti dentro al canotto. Io sono un po' imbranato, va be', chi se ne frega. Remo, è la comunione dei santi che conta!
Calma: qui arriva la fusione. E la coscienza può diventare veramente completa con da una parte tutto il lavoro politico, di lotta e di individuazione del nemico e dall'  altra parte anni di lavoro sul corpo, per renderlo bello, spogliato da tutte le scorie E finalmente al Parco Lambro: " Nudi sì, ma contro la DC! "
Come se non fosse già abbastanza innocuo prendersela con Fanfani, uno quando lo dice deve essere anche nudo come un cretino!
Ma chi ha la coscienza non si arrende mai. Ce ne sono altri che sono famosi per la loro coscienza: sempre in prima linea in tutte le battaglie, non perdono un colpo. Perché, se ti senti giusto, ti butti senza esitazioni senza pudori non ti ferma più nessuno. E ti batti come un leone, da solo contro tutti E ce la fai, ce la fai anche ad arrivare in televisione addirittura in parlamento. E via, con tutte le tecniche: dalla pietà alla questua, dal fascino della dolcezza allo spirito battagliero, dal digiuno alla disubbidienza ostentata E via fino al sacrificio supremo: la galera!
"Io, come esponente dell'  onestà, mi ribello e lotto fino alla morte! Io, come paladino, sono pronto a pagare in prima persona! Con la mia coscienza mi butterò nel mare, sì, nel mare infido Aiuto, aiuto!"
Che disastro, che disastro!
"Lotterò con le stesse armi dei poveri: la fame!"
Che disastro, che disastro!
"Sì, con le loro armi e con la mia coscienza! Io, io, io come cavaliere non sono tenuto a sapere se i mulini a vento sono nemici o no! Io sfascio tutto con la mia coscienza, la coscienza Potere alle minoranze! Alla coscienza, al risveglio della coscienza! La coscienza, la coscienza, la coscienza!!!"
La coscienza è come l'  organo sessuale.
O fa nascere la vita o fa pisciare.
Dopo anni di riflessione sulle molteplici possibilità che ha uno Stato di organizzarsi sono arrivato alla conclusione che la democrazia è il sistema più democratico che ci sia.
Dunque, c' è la democrazia, la dittatura e basta. Solo due. Credevo di più.
La dittatura in Italia c' è stata e chi l'  ha vista sa cos'è, gli altri si devono accontentare di aver visto solo la democrazia.
Io, da quando mi ricordo, sono sempre stato democratico, non per scelta, per nascita. Come uno che quando nasce è cattolico, apostolico, romano. Cattolico pazienza, apostolico non so cosa vuol dire, ma romano io?!
d' altronde, diciamolo, come si fa oggi a non essere democratici? Sul vocabolario c' è scritto che "democrazia" significa "potere al popolo". Sì, ma in che senso potere al popolo? Come si fa? Questo sul vocabolario non c 'è scritto.
Però si sa che dal 1945, dopo il famoso ventennio, il popolo italiano ha acquistato finalmente il diritto al voto. È nata così la "Democrazia rappresentativa" che dopo alcune geniali modifiche fa sì che tu deleghi un partito che sceglie una coalizione che sceglie un candidato che tu non sai chi è, e che tu deleghi a rappresentarti per cinque anni,  e che se lo incontri ti dice giustamente: "Lei non sa chi sono io!". Questo è il potere del popolo.
Ma non è solo questo. Ci sono delle forme ancora più partecipative. Il referendum, per esempio, è una pratica di "Democrazia diretta" non tanto pratica, attraverso la quale tutti possono esprimere il loro parere su tutto. Solo che se mia nonna deve decidere sulla Variante di Valico Barberino-Roncobilaccio, ha effettivamente qualche difficoltà. Anche perché è di Venezia. Per fortuna deve dire solo "Sì" se vuol dire no, e "No" se vuol dire sì. In ogni caso ha il 50% di probabilità di azzeccarla. Ma il referendum ha più che altro un valore folkloristico perché dopo aver discusso a lungo sul significato politico dei risultati tutto resta come prima e chi se ne frega.
un' altra caratteristica fondamentale della democrazia è che si basa sul gioco delle maggioranze e delle minoranze. Se dalle urne viene fuori il 51 vinci, se viene fuori il 49 perdi.
Dipende tutto dai numeri. Come il gioco del Lotto.
Con la differenza che al gioco del Lotto, il popolo qualche volta vince, in democrazia mai!
E se viene fuori il 50 e 50? Ecco, questa è una particolarità della nostra democrazia. Non c' è mai la governabilità.
È cominciato tutto nel 1948. Se si fanno bene i conti tra la Destra – DC, liberali, monarchici, missini – e la Sinistra – comunisti, socialisti, socialdemocratici, ecc. – viene fuori un bel pareggio. Da allora è sempre stato così, per anni!
Eh no, adesso no, adesso è tutto diverso. Per forza: sono spariti alcuni partiti, c' è stato un mezzo terremoto, le formazioni politiche hanno cambiato nomi e leader. Adesso adesso non c' è più il 50% a destra e il 50% a sinistra. c' è il 50% al centro-destra e il 50% al centro-sinistra. Oppure un 50 virgola talmente poco che basta che uno abbia la diarrea che salta il governo.
Non c' è niente da fare. Sembra proprio che il popolo italiano non voglia essere governato. E ha ragione. Ha paura che se vincono troppo quelli di là, viene fuori una dittaturadi Sinistra. Se vincono troppo quegli altri, viene fuori una dittatura di Destra. La dittatura di Centro invece quella gli va bene.
Auguri!!!
La dentiera. Storia seria. Non si ride.
La stanza è buia. Ci sono già stato. Strano. La stanza di un malato cambia. Le cose, le bottiglie, trovano sempre, non si sa come, la forza di invecchiare. c' è una specie di morte in tutto, ma allegra, leggera. 
"Sto morendo", ripete lui, con calma però. Mi dispiace per il cavedano. Il cavedano. Bel pesce, eh? Quando sei lì che abbocca, non abbocca Una volta un pensiero del genere mi avrebbe messo un complesso di colpa Come sono maturato! 
"Sto morendo", ripete lui, sempre con calma. 
È già tardi. Io dovevo essere sul lago prima delle sette. Il cavedano mangia solo dalla sette alle otto. Per fortuna che giù in macchina ho già le canne e i vermi. Una volta, quando vedevo uno che moriva mi commuovevo: "vedrai, andremo con la barca dove il mare è alto in mezzo ai pescecani Vedrai"  Non lo posso mica portare in mezzo ai pescecani, eh
Lui muore, e già che sono qui mi metto a pensare, non a lui, alla morte in genere. Cioè, come deve morire uno per essere giusto? Giusto nel suo personaggio. E allora mi vedo davanti Francesca Bertini, attaccata alle tende. Con la tosse. Tisica. Giusta. Henry Miller: cancro. Perfetto. E Albertazzi tutto bianco, anziano. A Chianciano. E Nazzari, sì, Amedeo Nazzari? Mentre fa un Carosello tutto contornato da giovani. "E allora ragazzi, Pino silvestre, sì una doccia, basta una doccia" Pum! E Fellini, Federico Fellini? Sì: il fuoco di Sant'Antonio. Tutto pieno di pus, di foruncoli, bello. Giusto. E La Malfa? Dissenteria. E Robespierre, Erasmo da Rotterdam, Hitler, saranno morti giusti? 
La gente riesce a fregarti anche nel modo di morire. Non ho mica le idee chiare sulla morte. Sul cavedano sì, certe moschine, zic! 
Macché, lui non si decide. Butta via l'  aria, e l'  aria ci rientra, maledizione. Intanto, dietro la porta la moglie ci sta spiando. La conosco bene quella lì. È una roba che avrei voglia di andar lì e farle: "bu!". Lei mi fa: "bisognerebbe che gli facessi togliere la dentiera, disturba la respirazione". Generosa, a volte. 
"Ma non è meglio che glielo dica lei?". 
"No, no, per carità. Da trent'anni so che porta la dentiera, non ha mai voluto dirmelo. Lui non sa che io so". 
Rientro piano nella stanza. Mi accosto al letto e gli consiglio di toglierla. Con l'  ultimo fiato mi risponde "non ho mai avuto la dentiera!". Civetteria. Si è artisti con quel che si trova  
Intanto nel corridoio la moglie è furente e mi rimprovera per la dentiera come se fosse per colpa mia. "Era d' oro, era d' oro, lo so io quanto l'  aveva pagata: impalcatura, avvitamenti, articolazioni perfette, con legamenti e lamelle finissime d' oro, di platino stupenda, preziosa, eccezionale, non ne fanno più così!".
Una bella grana, eh, non sono riuscito a levargliela. Sto quasi per ritentare ma lui rantola, agonizza, sta per chiudere gli occhi. 
È finito. Finito. 
Temperatura 39.7. Pulsazioni 102. Pressione 60. Umidità relativa 67.52% 
È tardi. È tardi. 
Il cavedano, ormai
(Interno - mattino presto - l' attore è sdraiato su letto - imita una voce che gli arriva da lontano) "Aiuto, Pietro! Aiuto!" (alza la test Mah! (si rimette giù) 
(sempre imitando) "Aiuto, Pietro!" (si mette a sedere) Ma cos'è? Chi è che si lamenta? (si guarda intorno) No, mi pare che venga da fuori. (ascolt Ha smesso. (si sdrai 
(imitando) "Aiuto Pietro!" (si rimette a sedere - indica la finestr E no! Questa volta sono sicuro. (si alza - va alla finestra - scosta la tend Non è possibile, forse mi sbaglio. 
(esce sul balcone) Ma no! c' è una donna è proprio lì, di fronte a me, un po' più in alto, al terzo piano Ha scavalcato la ringhiera Non capisco si tiene e guarda in giù Ma che fa? 
(imitando) "Aiuto, aiuto!" Che voce strana! Non sembra neanche (come dire: che venga da lei) È proprio lei, un lamento sordo, ripetuto, nel silenzio. Dormono ancora tutti. Solo me è riuscita a svegliare. Strano, è già chiaro. Non sapevo che facesse giorno così presto. La vedo benissimo. Possibile che si voglia buttare davvero? No, magari lo fa così per (come dire stravaganz La gente è strana. Carina è anche abbastanza carina con quella frangettina bionda Sembra quasi una ragazzina. Quanti anni avrà? Forse più di trenta. 
Ma che fa? Non capisco Ci ha su una camicia da notte nera, un po' corta, mi sembra le si vedono un po' le cosce Ma non è questo il punto. 
Quella è lì, impietrita, pazza, fra un po' magari si butta e io sono qui da solo. È chiaro che devo fare qualcosa. Purtroppo non sono preparato, è la prima volta che mi capita Non me ne intendo 
Ma lei insiste: (imitando) "Aiuto, Pietro!" Cosa si fa in questi casi? Ci vorrebbe Pietro. Cosa posso fare, io? Forse le devo dire qualcosa. Ecco, sì "Senta, signorina Signorina!" Non mi sente, troppo piano Forse dovrei (come dire gridare) E no! Perché se urlo, magari quella: PUM!!! Allora dopo è anche colpa mia. 
Maledizione! Ci fosse qualcun altro Non posso mica fare tutto io Forse dovrei telefonare Ma poi va a finire che proprio in quel momento Devo stare qui per forza. 
(imitando) "Aiuto! Aiuto!" Ma perché così piano? Dovrebbe gridare, almeno qualcuno la sente. Macché, dormono tutti. (a voce alt "Aiuto! Sta dicendo aiuto!" Oddio, non l'  avrò mica spaventata? No, meno male. È lì ferma, sembra che pensi. Chissà cosa pensa? 
Però ha funzionato. Devono avermi sentito. Rumore di tapparelle. Si apre una finestra, poi un' altra, un' altra ancora: è la vita! Dai, dai, bravi! Fate qualcosa. Forse ce la facciamo. Ma perché non fanno niente? Ecco, se ne sono affacciati altri. Siamo salvi! 
Lei è lì, ancora immobile, con la testa in giù. Ce n'è uno anche in strada che la sta guardando. Benissimo! Forse si vedono. No, lei ha lo sguardo assente. Da un momento all'  altro potrebbe spiccare il grande salto nel vuoto. Che poi non è neanche un gran salto dal terzo piano. In certi casi bisognerebbe essere scientifici. II settimo piano dà più garanzie. Dal terzo finisce che ti rompi tutto. Non sei riuscito neanche ad ammazzarti, Pietro non ti ama una figura di merda! 
Ferma, ferma! non muoverti che ci siamo qui noi ferma! Oddio, si muove. Alza la testa lentamente. Ora è alla mia altezza. Mi guarda o è una mia impressione? No, mi guarda davvero. Ma perché proprio me? Non sono mica Pietro. Che faccio? Non devo avere l'  aria di essere preoccupato. Forse un gesto affettuoso (la saluta con la mano) Niente (le fa qualche gesto d' incoraggiamento) Oddio, mi sorride mi sorride. La salvo, sì, sono io il suo salvatore 
(imitando) "Aiuto Pietro!" Non c' è niente da fare: questa vuole Pietro. Di me non gliene frega niente. 
Ora tutte le finestre sono gremite di gente insonnolita e curiosa. Per strada c' è già una piccola folla che attende, cogli occhi sgranati verso l'  alto. È lei la vera protagonista. È il suo momento di gloria col suo pubblico tutti lì ai suoi piedi. Tutti, tranne Pietro che chissà dov'è! 
Si sentono le sirene. È arrivata l'  ambulanza, sono arrivati anche i pompieri. Si fanno largo tra la folla. Danno un' occhiata verso l'  alto, un' occhiata rapida ma esperta. Loro hanno già capito che non si butterà mai. Cosa vuol dire l'  esperienza! Srotolano comunque un telo di salvataggio fra gli sguardi ammirati di tutti. Lo sanno, i pompieri, di essere belli e agili, con le loro figure statuarie. Due di loro compaiono ai balcone di lei e la prendono dolcemente. Nessuna resistenza. Averlo saputo!
Ora la donna con la sua frangetta bionda è già in strada stesa su un lettino. Passa in mezzo alla gente. Tutti la guardano incuriositi. Non si capisce bene se sono sollevati, o se si aspettavano di più. 
Ecco, per un attimo la vedo benissimo anch'io, proprio nel momento in cui sparisce nell'  ambulanza. 
Che paura, però! Be', meno male. (rientra in cas Ora potrei anche ridormire un po' Poveretta! Chissà cosa ci aveva dentro per arrivare a quel punto lì e poi non farlo. Possibile che non si riesca mai a fare un gesto 
Ecco, forse l'  unica miseria è proprio che la miseria non riesce mai ad aprirsi un varco. 
(con risentimento crescente) Ma cosa sarà stato poi questo suo dolore? No, dico, tradotto in fatti Vorrei proprio saperlo. E sì, perché poi le cose della vita sono sempre quelle: delle banalità, è chiaro, magari dolorose, ma sopportabilissime. Ci avrà avuto un amore ma sì, una delusione Certo, un tradimento, si sa che poi sono le cose di tutti, per dio! No, il suo dolore è più grosso. Ma chi l'  ha detto? Ce il abbiamo avute tutti, quelle storie lì (guardando in alto verso il piano di sopr Avanti, glielo dica lei, Martini quando sua moglie si era innamorata di quel cretino di pittore su nella mansarda, e soffriva, si smangiava dentro. Mica si buttava di sotto, lei. E l'  avvocato, giù, del primo piano, un uomo inappuntabile, perfetto: la moglie, la segretaria e gli amici strani. E la portiera? La portiera che andava a letto con l'  elettricista quando il marito faceva i turni di notte. Lei se li è tenuti per sé, i suoi casini, lei che sapeva tutto di tutti! Cosa doveva fare? La conferenza stampa? Doveva buttarsi dalla finestra? Non poteva, va be', sta al pian terreno Ma gli altri, tutti gli altri, cosa dovrebbero fare in balìa dei loro amori assurdi e poi i dolori, gonfiati, isterici, esagerati! PUM! giù dalla finestra. Ogni mattino, uno: PUM! PUM! PUM! Ma sì, il dramma dai, il teatro così non dorme più nessuno! Così non dorme più nessuno! Che poi alla fine è solo questo, il risultato Ecco, dimmi tu se una pazza mi deve far stare male per un' ora con le sue piccole beghe, e il tradimento, e l'  amore, e Pietro, quel deficiente! 
(si calm Star male insomma, si fa per dire Che poi tutto sommato cosa c' era di vero nella disperazione, nel dramma di quella ragazza lì Forse nell'  intimo non gliene importa niente a nessuno, né a lei, né a noi. 
(tace - sembra che pensi - improvvisamente si mette a piangere in silenzio) (smette di piangere) Va be', torniamo a letto (si ferma - guarda verso il balcone - ricord "Aiuto, Pietro! Aiuto!" 
- Io, voglio dire, io e te. Noi due chiusi, protetti nel nostro rifugio, nella nostra tana.
- E quelli fuori?
- Niente, quelli fuori non ci interessano. Noi, solo noi, i più puliti, i più uniti, i migliori.
- No ma guarda che anche a noi è successo
- Silenzio! Che resti fra di noi, zitti! Noi lottiamo, resistiamo, avvinghiati disperatamente l'  uno all'  altra, attaccati come mignotte.
- Scusa, io dovrei andare un attimo
- Vengo anch'io!
- Allora non ci vado.
- Giusto! 
Qui, fermi, seduti sulle nostre due comode poltrone.
E si nasce in famiglia, voluti o non voluti
nel migliore dei casi da genitori innamorati.
E si forma un gruppo chiuso dove siamo più protetti
col possesso un po' geloso degli amori e degli affetti.
All'  inizio tutti emozionati, sopraffatti dalla meraviglia
ci si abitua a poco a poco a vivere in famiglia.

E si cresce in famiglia tra i baci e le carezze
che ti cullano il sonno e le prime tue certezze.
E nella quiete di una vita racchiusa in poche stanze
si definiscono pian piano le prime fragili alleanze.
E il timore di equilibri incerti ti consiglia come comportarti
e c' è già l'  ambiguità del gioco delle parti.

La famiglia è un espediente
per amare e farsi amare
ti lascia certe impronte
che non puoi più cancellare.

E si vive in famiglia in cerca di un' intesa
e con l'  intima certezza di essere il centro della casa.
Ma arriva quasi all'  improvviso, come un miracolo inatteso
quando ti senti più tranquillo, il lieto evento di un fratello.
Per nascondere lo smarrimento, per reprimere le gelosie
sei costretto ad inventar le prime ipocrisie.

La famiglia è il grande sogno
di ogni coppia innamorata
ti lascia dentro un segno
che ti resta per la vita.

E si soffre in famiglia, col tempo aumentano i veleni
le normali frustrazioni e anche gli inganni più meschini.
Si impazzisce in famiglia fingendo di essere felici
si sprofonda e si affoga tra gli egoismi più feroci.
Per sfuggire ad una realtà grottesca 
metti in tasca una fotografia
e sei pronto ad abbandonare tutto e andare via.

La famiglia tanto amata
è una morbida coperta
che ti lascia una ferita
che rimane sempre aperta.

Ma all'  improvviso gli occhi di una donna 
e ritrovi quella meraviglia
che ti invoglia giustamente a farti 
una famiglia.
E poi mi sono alzato quasi bene
con un' allegria molto cittadina
con quegli strani struggimenti
da domenica mattina.

l' odore del giornale è sempre un' emozione
non leggo le notizie, non c' ho testa
aspetto il pomeriggio con furore
del resto anche aspettare fa parte della festa

e questa allegria solitaria
si espande alla gente, alle cose
si mescola nell'  aria.

Son proprio dei poeti gli uomini
son proprio teneri e incantati
non riesci più a strapparli alle loro speranze
ci sono incollati!

Seduti in assolati ristoranti
che hanno le terrazze proprio sopra il mare
c' è come un' atmosfera più leggera
che si unisce al gusto del mangiare

oppure in una fiera
felici come si ringiovanisse
coi pesciolini rossi
e con le solite montagne che non sono russe

coi fuochi artificiali e le paste
tutto ritorna fuori
sono rutti di gioia le feste.

Son pieni di energia gli uomini
son proprio sani e scatenati
non riesci più a strapparli alla loro allegria
ci sono incollati!

E poi c' è l'  orgia delle discoteche
dove ti butti e balli come un matto
è irresistibile e persino chi non vuole
si dimena, si dondola tutto.

La musica da ballo
è l'  unico linguaggio che riunisce il mondo
c' è chi ci gode smisuratamente
e c' è chi si lamenta della vita sgambettando

e oltre alle note si avverte
il senso dell'  aria senza note
che è l'  aria della morte!

Son pieni di risorse gli uomini
sono animali liberati
non riesci più a strapparli alle loro emozioni
ci sono incollati!

E poi c' è il salariato del piacere
che propina storie colorate e grasse
un bel film con dentro tutti gli ingredienti
che piacciono alle masse

che stanno lì inchiodate
e si divoran tutto senza protestare
gli si potrebbe dare in premio
un bel barattolo di merda per duemila lire
e senza esitare un momento
sarebbero pronti a scannarsi
per quel divertimento!

Son proprio deficienti gli uomini
ormai son proprio devastati
non riesci più a strapparli alla loro idiozia
ci sono incollati
Un figlio quasi inerte
con una madre quasi suora o meglio ancora
con un padre affascinante e forte
un figlio di famiglia media cresce quasi normale
per recitar la solita commedia dell'  amor filiale.

È facile pensare
che nella prima adolescenza la sua esistenza
fosse beata e abbandonata a quella suora da baciare
più tardi solo i padri son perfetti sono i nostri dèi
e come accade a tutti voleva esser come lui.

Ma non è dell'  infanzia che si vuol parlare
ma piuttosto del cuore
di quei turbamenti segreti che non sai decifrare
la gente è di più, la gente è di più.

Un figlio che sta male
un figlio già cresciuto e insofferente ad ascoltare
un padre intollerante e sempre più banale
un figlio che ascolta sua madre, i suoi soliti pianti
e poi la notte sotto le lenzuola i suoi baci sgomenti.

Sarà un malessere vitale
o la natura che reagisce, pian piano cresce
un odio di pensiero e al tempo stesso viscerale
un odio per il padre, un insensato furore così antico e forte
che a tratti vorrebbe addirittura la sua morte.

Ma non è della rabbia che si vuol parlare
ma piuttosto del cuore
di quelle emozioni insensate che non sai contenere
la gente, la gente, la gente è di più
la gente, la gente, la gente è di più.

Un figlio ormai lontano
un uomo adulto che ha di fronte il suo presente
un ritorno in famiglia, un sentimento strano
un uomo di coscienza media, come un fatto normale
va a recitar la solita commedia dell'  amor filiale.

l' esagerata indignazione
l'  insofferenza e la fatica di una vita
poi d' un tratto trovarseli vecchi, che sensazione
un attimo per farsi perdonare e per dirsi addio
con i capelli bianchi e la dolcezza dell'  oblio.

Ma non è dalla morte che vi suol parlare
ma piuttosto del cuore
di quell'  accattone di affetto così lento a capire
la gente, la gente, la gente è di più
la gente, la gente, la gente è di più
la gente, la gente è di più
la gente, la gente è di più.
 La legge italiana è assai educativa
è dolce e paterna, è un po' permissiva
ma quando abbandona le buone maniere
a volte fa piangere e a volte. godere.

 Le legge italiana che è ricca e abbondante
è molto distratta e assai tollerante
ma quando si sveglia colpisce a piacere
si dà un gran da fare e diventa. potere.

La legge in un paese antico
in cui allo Stato ci si crede poco
dove esplodono i valori nazionali
soltanto in occasione dei mondiali
dove si avverte la coscienza vaga
del "vivi", del "godi", del "chissenefrega"
*che è l'  invenzione degli italiani
ma sempre nel rispetto del valori cristiani.*  

Ne ha parlato anche Scalfaro. (2)

La legge in un paese amato
dà per scontato il furto al supermercato
e cerca anche di non disturbare
l'  onesto lavoro del contrabbandiere
e non metter le cinture è un grave errore
soltanto se il vigile ha voglia di scherzare.

La legge c' è, la legge non c' è.
La legge c' è, la legge non c' è.

La legge in un paese da capire
con tante coste e con tanto mare
dove arrivano persino coi pattini
milioni e milioni di clandestini
dove i nostri operai sono poco pagati
grazie al buon lavoro dei sindacati
dove il geniale impegno del governo
è sviluppare il non-lavoro nel Mezzogiorno.

Ne ha parlato anche Scalfaro. (3)

La legge in un paese un po' in ribasso
dove le tasse sono un paradosso
dove chi paga tutto proprio tutto
è visto con stupore e con sospetto
dove è implicita l'  antica usanza
di fare un buon accordo con la finanza.

La legge c' è, la legge non c' è.
La legge c' è, la legge non c' è.

La legge in un paese poco serio
dove non manca niente tranne il necessario
e l'  idea del vero non ci sfiora affatto
e sui giornali si può scrivere di tutto
*dove si cerca da sempre il mandante vero
delle stragi di Stato e del delitto Moro.* (4)

Ne ha parlato anche Scalfaro. (5) 

La legge in un paese birichino
*in cui ultimamente si vota di meno* (6)
dove ci sono i giochi del gran capitale
che è una specie di mafia però è più legale
che noi senza perdere neanche una guerra
potremmo un giorno trovarci col culo per terra.

La legge c' è, la legge non c' è.
La legge c' è, la legge non c' è.

*La legge in un paese solidale* (7)
dove s'è ingorgato lo stato sociale
dove i diritti del pensionato e del malato
non li sa né il funzionario né l'  impiegato
figuriamoci l'  interessato
dove le carceri son così accoglienti
che non c' è più posto per altri delinquenti
*dove si indaga con coraggio anche in caserma
purché sia salvo l'  onore dell'  Arma.* (8)

Ne ha parlato anche Scalfaro. (9) 

La legge in un paese alla deriva
fa sì che la giustizia sia un po' riflessiva
e se vuoi far valere le tue ragioni
dovrai aspettare due o tre generazioni
e nei tribunali in archivi segreti
c' è la storia d' Italia di tutti i partiti
e siccome nessuno è senza peccato
si può ricattare tutto lo Stato.

Di questo Scalfaro non han parlato. (10)

Lo Stato c' è, lo Stato non c' è.
Lo Stato c' è, lo Stato non c' è.
Lo Stato c' è, lo Stato non c' è.
Lo Stato c' è, lo Stato non c' è.


--------------------------------------------

Strofe modificate nella stagione 1999-2000:

 che è l'  unico orgoglio del vero italiano
ma porta ogni volta a votare di meno. (1999-2000)

(2) Ne han parlato alla Camera
e anche al Senato. (1999-2000)

(3) Ne han parlato alla Camera
e anche al Senato. (1999-2000)

(4) dove in occasione di drammi mondiali
noi, modestia a parte, siamo i più solidali. (1999-2000)

(5) Ne han parlato alla Camera
e anche al Senato. (1999-2000)

(6) in cui ultimamente si ride di meno (1999-2000)

(7) La legge in un paese irrazionale (1999-2000)

(8) dove senza isteria e con grande fermezza
ci si pone il problema della sicurezza. (1999-2000)

(9) Ne han parlato alla Camera
e anche al Senato. (1999-2000)

(10) Di questo alla Camera non han parlato
e neanche al Senato. (1999-2000)
Hop, hop, hop
com'è misteriosa la leggerezza
hop, hop, hop
è una strana cosa, è una carezza
che non vuoi
hop, hop, hop
butta via il dolore, la pesantezza
hop, hop, hop
cerca di inventare la tua leggerezza
e volerai.

Anche per oggi non si vola
una folla enorme che mi tira per le braccia
che mi frena, una folla che mi schiaccia
con tanti parenti abbarbicati, amori attaccati
e tanti problemi e tante zie sempre malate
che risate!

Questo pacco di coscienza
come lo sento, mi dedico a tutti
con la mia riconoscenza
io li abbraccio e mi sgomento
c' ho anche un cane come son contento
no, no, no!

Hop, hop, hop
com'è misteriosa la leggerezza
hop, hop, hop
è una strana cosa, è una carezza
che non vuoi mai.

Prova a sollevarti dal suolo
almeno di due dita
non aver paura del volo
leggero come

Hop, hop, hop
butta via il dolore, la pesantezza
hop, hop, hop
cerca di inventare la tua leggerezza
e volerai.

Anche per oggi non si vola
una cassa enorme che mi porto sulla schiena
che mi schiaccia, un cassa tutta piena di libri
e di oggetti accatastati, di libri ingialliti, di carta stampata
c' ho una cassa sulle spalle
che palle!

Questo pacco di coscienza
com'è ingombrante, c' è proprio tutto
dalla logica alla scienza
da Marcuse fino a Dante
c' è anche Fellini, com'è pesante
no, no, no.

Hop, hop, hop
com'è misteriosa la leggerezza
hop, hop, hop
è una strana cosa, è una carezza
che non vuoi
hop, hop, hop
butta via il dolore, la pesantezza
hop, hop, hop
cerca di inventare la tua leggerezza
e volerai.
: Vorrei essere libero, libero come un uomo.
Vorrei essere libero come un uomo.

Come un uomo appena nato 
che ha di fronte solamente la natura
e cammina dentro un bosco 
con la gioia di inseguire un' avventura.
Sempre libero e vitale
fa l'  amore come fosse un animale
incosciente come un uomo 
compiaciuto della propria libertà.

La libertà non è star sopra un albero
non è neanche il volo di un moscone
la libertà non è uno spazio libero
libertà è partecipazione.

: Vorrei essere libero, libero come un uomo.
Come un uomo che ha bisogno 
di spaziare con la propria fantasia
e che trova questo spazio 
solamente nella sua democrazia.
Che ha il diritto di votare 
e che passa la sua vita a delegare
e nel farsi comandare 
ha trovato la sua nuova libertà.

La libertà non è star sopra un albero
non è neanche avere un' opinione
la libertà non è uno spazio libero
libertà è partecipazione.

La libertà non è star sopra un albero
non è neanche il volo di un moscone
la libertà non è uno spazio libero
libertà è partecipazione.

: Vorrei essere libero, libero come un uomo.
Come l'  uomo più evoluto 
che si innalza con la propria intelligenza
e che sfida la natura 
con la forza incontrastata della scienza
con addosso l'  entusiasmo 
di spaziare senza limiti nel cosmo
e convinto che la forza del pensiero 
sia la sola libertà.

La libertà non è star sopra un albero
non è neanche un gesto o un' invenzione
la libertà non è uno spazio libero
libertà è partecipazione.

La libertà non è star sopra un albero
non è neanche il volo di un moscone
la libertà non è uno spazio libero
libertà è partecipazione.
Una macchina. Una macchina nuova, di serie, pulita. Motore a posto, ho fatto l'  ultimo tagliando, tutto funzionante. Lucida, verniciata, curata nelle sue rifiniture.
Il cambio è a cloche piccolo, finito allo snodo con un soffietto in finta pelle lucida, trapuntata.
Il posto per gli spiccioli, un rettangolo modernissimo, nero, zigrinato.
Portaceneri a sportelli di plastica neri opachi, perfettamente funzionanti.
Una mano, una mano di uomo, bianca, poco pelosa, si muove piano, apre un deflettore. Il vetro scivola, stride leggermente, un rumore sottile, acuto. Poi silenzio.
Una testa si avvicina, si appoggia al vetro. Una goccia cade adagio dalla fronte, ferma, immobile. l' uomo è fermo immobile. Anche la macchina è ferma immobile.
un' autostrada, un' autostrada di macchine ferme. Molte, moltissime macchine ferme, una fila di macchine ferme.
È successo qualcosa, è successo qualcosa, rumore di clacson, sirena a luci intermittente.
"Sì, qualcosa al chilometro 107. Un camion."
Ancora silenzio. La fila è ferma, qualcuno scende. Silenzio. Un silenzio assurdo. Si sente parlare in inglese, lontano, bassa voce, come in un sogno. Ancora sirena lamentosa, ovattata, lontana.
Si risale. La fila procede adagio. Qualche sorpasso timido, emozionante, 120, 150, 190. Lampeggiatore, sorpasso. Lampeggiatore, sorpasso, clacson. La prima galleria, luci di posizione. Lampeggiatore, sorpasso, la seconda galleria.
Il paesaggio si muove, non è più orizzontale. Macchie verdi in alto, in basso, si distende a scaletta, saltellante, gradevole.
Galleria, buio, luce.
Galleria, buio, luce.
Galleria, buio, luce.
Apertura, ci siamo, il mare, il mare, il mare
: All'  oppressione, allo sfruttamento, alla violenza ognuno reagisce come può. c' è chi soffre, chi si dispera, chi si ribella. A me

 è venuta la colite
ho lo spasmo intestinale
forse non ci crederete
ma non è un caso personale.
Non digerisco nemmeno il Sistema
non so se capite l'  urgenza
siamo già in molti
è un grosso problema
la nostra colite che avanza.

E noi colitici
che siamo tutti un po' psicosomatici
sensibili ai problemi più drammatici
degli stomaci
non con la mente
ma visceralmente abbiamo i nostri slanci.

[coro]: E noi colitici
che siamo tutti un po' psicosomatici,
sensibili ai problemi più drammatici
degli stomaci
non con la mente
ma visceralmente abbiamo i nostri slanci.

: Gastritici, ulcerosi, stitici e psicosomatici in genere, lasciate a casa le vostre antispasmine, i lassativi, le citrosodine e seguiteci, siamo l'  avanguardia, l'  avanguardia colitica.

Noi che abbiamo la colite
noi ci siamo ribellati
forse non ci crederete
ma siamo "coliticizzati".
Il Movimento ha una linea speciale
basata su un gruppo d' azione
e sui volantini di carta sottile
parliamo di rivoluzione.

E noi colitici
un po' individualisti ma simpatici
insieme diventiamo più politici
ma democratici.
Ci organizziamo ed uniti marciamo
sicuri del successo.

[coro]: E noi colitici
un po' individualisti ma simpatici
insieme diventiamo più politici
ma democratici.

Ci organizziamo ed uniti marciamo
sicuri del successo.

[coro]: Sicuri del successo.
Al cesso!
Una serie, una somma di numeri
un insieme di punti attaccati, fenomeno strano
fenomeno strano si sono magnetizzati
un ammasso dove ogni molecola vive da sola
a contatto di un' altra molecola come
una serie, una somma di uomini
un insieme di uomini uniti, fenomeno strano
fenomeno strano ma sono ipnotizzati
un' inerzia caotica e opaca investita da strane correnti
da instabili flussi, da moti sconnessi che lei non rimanda
o non vuole
e poi assorbe, diventa una massa, una grande potenza neutrale.

Una morbida spugna che da sola si ingrossa e vive: LA MASSA.

La massa è un terreno fangoso
che tutto sprofonda diventa confuso
la massa è passiva e abissale
ingurgita il senso distrugge il sociale
la massa è il silenzio
è il destino neutrale del plagio
la massa è il contagio
la massa interrompe il circuito
la massa è il neutro
la massa fa massa.

La massa opacizza la luce
la massa rifiuta la fede, rifiuta anche il male
rifiuta l'  attesa il mistero il sociale.

Una morbida spugna che da sola si ingrossa e vive: LA MASSA.

La massa è una palla informale
è molle e vischiosa 
è uno strano animale
che tutto distrugge e disperde
la massa è un computer avaro
un gran buco nero in cui tutto si perde
la massa è l'  inerzia
è il corto circuito, l'  immobile orgia del rito
la grande energia negativa
la massa è implosiva
la massa fa massa.

Una serie, una somma di uomini
un insieme di uomini uniti, fenomeno strano
fenomeno strano si sono neutralizzati
fenomeno strano
fenomeno strano
fenomeno strano 
Lei comincia a divincolarsi ma i suoi sforzi rendono più sensibile la sua debolezza e nello stesso tempo fanno ondulare il suo corpo contro il mio. Ora la trascino verso la camera, ma strada facendo mi fermo un po' per obbligarla a strigersi di nuovo contro di me in modo da sentire bene il tenero strofinio dei suoi seni attraverso la seta sgualcita della camicia. Poi, sempre tenendola, costringo la piccina ad inginocchiarsi sul copriletto. Le immobilizzo i polsi dietro la schiena con una sola mano che preme contro l'  incavatura della vita e la schiaffeggio più volte, senza fretta. Lei sa che ha bisogno di una punizione. Dopo le accarezzo con le mani la bocca, e anche le labbra, ma, siccome non si dimostra compiacente quanto voglio, la schiaffeggio ancora, senza spiegazioni. Punita per la seconda volta mi bacia senza reticenze. Allora la faccio stendere servile, sottomessa a pancia in giù – è la posizione che preferisco – ferma, cara, indifesa. Le faccio risalire la camicia e le spingo giù i pantaloni, dolcemente. Con la punta delle cinque dita sfioro la pelle nei punti in cui è più delicata, non tanto per interessare la prigioniera Non tanto per interessare la prigioniera
Questo pensiero rischia di farmi sfumare l'  immagine. 
Non tanto per interessare la prigioniera
Accendo la luce e guardo il cuscino la prigioniera.
Ecco, cosa c' è di bello nella masturbazione. Non c' è alcun bisogno di preoccuparsi per l'  altra persona. Però guai a distrarsi, eh, guai! Devi essere un tutto unico testa e tutto.
I ragionamenti intermedi sono fallimentari. Fra la tensione del pensiero e il corpo non deve esistere niente. La masturbazione è la prima forma di interezza. E non solo quello. Nessuno ha mai parlato di questo modo di amare. Ma ti rendi conto? In due, sempre in due oppure in tanti, che stronzata in tanti! l' amore in uno è il più perfetto. Non ha mai sfasature. È l'  unico amore in cui una persona faccia veramente i conti con il proprio sesso. Purtroppo non lo si può raccontare a nessuno, il proprio sesso, diciamolo. Quanto sia acuto, profondo, illimitatamente libero si deve andare fino in fondo, fino alle oasi più vergognose, che sono quelle più vere. Mi fanno ridere quelli che la chiamano "disperata solitudine" È una scienza privata e universale, dai. È il rilancio dell'  individuo. Ti libera dall'  untuosa ideologia del sociale. Ti libera dei sofismi della conservazione della specie e ti porta verso l'  immagine pura. È il più alto dovere dei poeti. O la capisci o non la capisci, o ce l'  hai o non ce l'  hai. Non ci si può accedere con la logica. È una verità del cuore. Come la mamma, come la Patria!
Mi sono esaltato, eh! E ho perso la concentrazione.
Va be', fumiamo va  Guarda che casino c' è in giro cicche, cartacce, camicie sporche, lenzuola che disastro. 
Però è bello tornarsene a casa da soli. Infilarsi sotto le coperte e sapere già come andrà a finire. Ritardare. I piaceri vanno sempre ritardati. Quasi quasi questa sera resisto. Così domani è anche più bello. 
Dicono che faccia male. Anche quella lí non l'  ho mai capita. 
Ma chissà quanti saranno quelli che a quarant'anni, da soli 
Non lo saprò mai!
E chi te lo racconta, dai da piccoli sì, ma a quarant'anni SSS
Non so se dormire o se tornare ai miei filmini.
Dunque: lei era prigioniera. Era prigioniera con le mani incatenate dietro la schiena, no, le catene non c' erano ecco a me sono i dettagli che mi fregano! l' ho persa, non la vedo più, la Lucianina non mi non mi va più bene. Che cose strane! Probabilmente è il pensiero che diventa debole, e quando il pensiero si indebolisce
Ma chissà quanti saranno quelli che a quarant'anni No, sarei curioso di sapere che tipo di tecnica Secondo me esistono due tendenze, sì. Quelli della donna astratta, stupenda, completamente inventata, piena di fianchi, di cosce, di tette No, no, io sono più realista. Sì, non importa che sia bellissima deve essere vera. Ecco, la devi capire psicologicamente. Eh sì, perché cos'è poi un culo se non si conosce profondamente il proprietario? Non è niente, dai. Non è niente, è un oggettone. 
Le donne che scelgo per se lo sapessero! voglio dire, le mie donne, insomma, sono quelle che incontro tutti i giorni, sì, quelle di cui conosco la madre, il fratello, il cugino, il marito quelle sposate le mogli degli amici, stupendo! Le faccio parlare proprio con la loro voce, sono precisissimo nell'  immaginare i gesti. Ognuna ha il suo carattere. Mai, mai far fare le cose che loro non farebbero, mai! Magari che non hanno mai fatto ma che io so che farebbero con me le farebbero! Guarda la Barbara, per esempio come la odio, la Barbara! Dice che è timida. Tipico. Dice che ha vergogna del suo corpo. Tipico Ha vergogna del suo corpo e mette su delle gonne che s'incollano al culo! Va bene, ha il culo piccolo, lo ammetto ma si vede di più, eh!!! Che fai, t'incazzi? Sì, m'incazzo. M'incazzo perché sono realista. E intanto la Barbara mi va via, mi svapora, mi si indebolisce il pensiero, mi s'intreccia con la Cornelia La Cornelia? La Cornelia è tutto un altro tipo, è isterica, fredda come il ghiaccio, aristocratica, mai un gesto fuori di posto tutta dentro, tutta dentro bisognerebbe smuoverla, bisognerebbe smuoverla, tutta controllata, piena di dignità. Sarebbe bello vederla fondere, la sua dignità. Sarebbe bello vederla fondere. Ti scavo nel cervello, Cornelia. Te lo tirannizzo, così, così! 
Basta. Basta.
È come uno schifoso guazzabuglio di pensieri che si scioglie. È una cascata di sintomi di delirio che gocciolano da tutte le parti. Basta, che miseria.
Ora bisogna abbandonarsi e dormire più che si può. Dormire?
Si crede sempre che sia il fondo dello squallore quello che si è toccato. Chissà se esistono delle forze per andare più giù. Delle strane forze, e la prossima volta scendere più in basso. c' è un momento in cui si è veramente soli. Quando si arriva in fondo a ciò che siamo di orrendo, di squallido. Ma in fondo, proprio in fondo in fondo. 
Il dolore stesso non vi risponde più. Gli occhi sono asciutti perché lí c' è il deserto. Strano, non c' è neanche il dolore nella solitudine, quella vera. Gli occhi sono asciutti. E Allora bisogna risalire da quel fondo piano piano bisogna ritornare tra gli uomini.
Non c' è niente da fare. Bisogna ritornare con gli uomini anche per piangere.
Lei comincia a divincolarsi, ma i suoi sforzi rendono più sensibile la sua debolezza e nello stesso tempo fanno ondulare il suo corpo contro il mio. Ora la trascino verso la camera, ma strada facendo mi fermo un po' per obbligarla a stringersi di nuovo contro di me, in modo da sentire bene il tenero strofinio dei suoi seni attraverso la seta sgualcita della camicia. Poi, sempre tenendola, costringo la piccina a inginocchiarsi. Le immobilizzo i polsi dietro la schiena con una sola mano che preme contro l'  incavatura della vita e la schiaffeggio più volte, senza fretta, con l'  aria di punirla. Lei sa che ha bisogno di una punizione. Dopo le accarezzo con le mani il viso, e anche la bocca, ma siccome non si dimostra compiacente quanto voglio, la schiaffeggio ancora senza spiegazioni. Punita per la seconda volta mi bacia senza reticenza. Allora la faccio stendere servile, sottomessa, a pancia in giù. È la posizione che preferisco  ferma, cara, indifesa. Le faccio risalire la camicia poi le spingo giù i pantaloni, dolcemente. Con la punta delle cinque dita sfioro la pelle nei punti dove è più delicata, non tanto per interessare la prigioniera
Non tanto per interessare la prigioniera
Questo pensiero rischia di farmi sfuggire l'  immagine.
Non tanto per interessare la prigioniera
Accendo la luce e guardo il cuscino la prigioniera.
Ecco cosa c' è di bello nella masturbazione. 
Non c' è alcun bisogno di preoccuparsi dell'  altra persona.
Però guai a distrarsi, guai. I ragionamenti intermedi sono fallimentari. Fra la tensione del pensiero e il corpo non deve esistere niente. La masturbazione credo proprio che sia la prima vera forma di interezza. E non solo quello. Nessuno ha mai parlato di questo modo di amare. Ma ti rendi conto? In due, sempre in due. l' amore in due manca di intimità. Figuriamoci in tanti. Mamma mia che stronzata in tanti! l' amore in uno è il più perfetto. Non ha mai sfasature. È l'  unico amore in cui una persona faccia veramente i conti con il proprio sesso. Purtroppo non lo puoi raccontare a nessuno, il tuo sesso. Quanto sia acuto, profondo, illimitatamente libero si va fino in fondo, fino alle oasi più vergognose, che sono poi quelle più vere. Mi fanno ridere quelli che la chiamano disperata solitudine. Ah, ah, ah! La masturbazione è una scienza privata e universale. È il rilancio dell'  individuo. Ti libera dall'  untuosa ideologie del sociale. Ti libera dai sofismi della conservazione della specie e ti porta verso l'  immagine pura. È il più alto dovere dei poeti. O la capisci o non la capisci. O ce l'  hai o non ce l'  hai. Non ci si può accedete con la logica. È una verità del cuore. Come la mamma, come la patria!
Mi sono esaltato.
Va be', passiamo oltre. Tu guarda che casino c' è in giro cartacce, mozziconi, giornali da tutte le patti, il letto sfatto Però è bello tornare a casa la sera da soli, infilarsi sotto le coperte e sapere già come andrà a finire. 
Quasi, quasi, questa sera resisto. Così domani è anche più bello. Dicono che faccia male. Anche quella lì non l'  ho mai capita.
Ma chissà quante saranno quelle persone che da grandi continuano Non lo saprò mai. E chi te lo racconta!
Non so se dormire o se tornare ai miei filmini.
Dunque, lei era prigioniera. Era prigioniera con le mani dietro la schiena Non la vedo più. No, ecco la Lucianina non mi va più bene. Probabilmente il pensiero è diventato debole, e quando il pensiero si indebolisce si indebolisce tutto.
Ma chissà quanti sono quelli che da grandi No, sarei curioso di sapere che tipo di tecnica Secondo me esistono due tendenze: quella della donna astratta, stupenda, completamente inventata, piena di fianchi, di cosce, di tette No, io sono realista, preferisco una donna che c' è che ho già visto. Una di cui conosco la madre, il fratello, il cugino, il marito ummm le mogli degli amici le faccio parlare proprio con la loro voce, sono precisissimo nell'  immaginare i loro gesti. Ognuno il suo carattere. Mai, mai far fare cose che una non farebbe. Magari che non ha mai fatto Ma che io so che farebbero. Con me le farebbero!
Guarda la Barbara così dolce ispirata. Chi lo immaginerebbe che sotto quel viso di Madonna quei fianchi morbidi, rotondi Dice che è timida, dice che ha vergogna del suo corpo. Ha vergogna del suo corpo e mette su delle gonne che si incollano al culo Altro che Madonna, è una troia! È che lei non lo sa di essere così. E allora perdo la concentrazione. Mi si indebolisce il pensiero. Mi svanisce il culo della Barbara, mi si intreccia con quello di qualcun altro con quello del postino No, il postino no, per carità! Con quello della Cornelia. Ecco, va già meglio. Anche se devo cambiare tutto perché è tremenda la Cornelia, isterica, fredda come il ghiaccio, aristocratica, mai un gesto fuori di posto. Bisognerebbe smuoverla, lei, così seria, controllata, piena di dignità. Sarebbe bello vederla fondere, la tua dignità. Ti scavo nel cervello, Cornelia. Te lo tirannizzo. Ecco, così, così, così!
Non è andata mica male. Con la Cornelia non c' ero mai riuscito. No, è brava è riuscita a tenermi con lei fino alla fine. Il guaio è quando il postino viene fuori all'  ultimo momento e tu non sei più in tempo a tornare indietro. Che fai? Ormai sei lì lo ami!
c' è di buono che un attimo dopo, penso subito a qualcos'altro
Pensare? Più che pensare, c' è come una specie di disagio, di amarezza.
Non ho mai capito perché io per eccitarmi abbia bisogno di certe fantasie strane e contorte. probabilmente la nostra vita sessuale è irrimediabilmente corrotta. Spesso anche con una donna, è un amore tutto mentale. Si va avanti da soli. Si, è un amore "monosessuale" Come la masturbazione.
Ma è possibile che nell'  amore, come anche nella vita, si debba essere sempre così egocentrici e soli.
Mai, mai un gesto che sia veramente oltre noi stessi.
No, non è di altruismo che intendo parlare. I nostri atteggiamenti altruistici li conosco bene, e forse servono più che altro a garantirci un posto in paradiso.
Ma per un posto nella vita ci vuole altro.
Bisognerebbe inventare il miracolo sì, bisognerebbe arrivare al punto dove il nostro egoismo possa magicamente coincidere con la felicità degli altri.
Un tuffflosh Un tuffflosh Basta.
"La Natura è la vita". l' ha detto Rousseau.
"La Natura è la misura dell'  Uomo". l' ha detto Schopenhauer.
"La Natura fa schifo". l' ho detto io.
Odio il sedano, diffido del cespuglio. Basta, è ora di dirlo: la natura è una cosa insopportabile. E anche quando è addomesticata come nei parchi (che è già meglio) dà pur sempre una specie di naturale angoscia al vero cittadino. 
A loro no. Eppure sono di città, eh, vanno lì e un tuffflosh. Un tuffo di testa. Sì, perché è un po' di testa. E giù che rotolano tra i carciofi, strisciano tra le foglie nudi, invischiati che sembrano lombrichi. I giornalisti e gli artisti poi sono il massimo. Quelli di città, si intende. Come vedono un po' di verde un tuffflosh
E anche quando te ne stai tranquillo a Milano, lontano dal pericolo, c' è sempre in agguato il cibo genuino. Drin Il solito cretino: "Andiamo tutti a cena Alle Vecchie Querce!". Maledizione. Ce ne sono rimaste due al Forlanini, tra i campiterribile! Non c' è cosa più finta del cibo genuino. Che anche quando è servito nei modi più rispettosi dà pur sempre al vero cittadino un senso di incivile. 
Mio nonno era generale ai tempi dell'  Africa Orientale Italiana. l' Africa è piena di natura, bella c' è chi ci va  Bella. Senz'acqua non importa, chi ama la natura ama tutto della natura, anche il deserto: bello, grande Mio nonno ha ammazzato qualche migliaio di indigeni tum-tum! Amava molto la natura. Gli piacevano le serre, i roseti, i gerani. Non c' è nessuno a cui piacciano i fiori come ai generali! Si sa. Un tuff
La nave è come una nave
ed essendo una nave è abbastanza normale che vada in mare.
Il mare, com'è naturale,
è quasi perfetto, immobile e piatto sta lì sempre uguale.
La nave ha anche un motore
ed avendo un motore non sa dove va ma continua ad andare.
Avanti, avanti, avanti, si può spingere di più
insieme nella vita a testa in su.

La nave e sopra la nave
a parte le masse, son tutti presenti gli amici e i parenti.

: Manca solo il nonno, povero nonno.

Per tutti c' è un buon trattamento
ognuno ha il suo posto nel proprio recinto 
mi sembra anche giusto.

: Prima classe, seconda classe, terza classe e poi le donne, i negri, gli ebrei no, gli ebrei no.

La nave è una nave di classe,
il legno del ponte è dipinto di bianco è molto elegante.

: Non ho mai visto una nave rossa, un po' volgare

Avanti, avanti, avanti, si può spingere di più
insieme nella vita a testa in su.

Sul mare la nave biancheggia
così suggestiva, ha un fascino strano anche quando beccheggia.

: È un fascino che di dentro mi sento poco bene.

Ma basta distrarsi la mente
usare il cervello, pensare un istante a qualcosa di bello.

:  La mia ragazza, sì, la mia ragazza. Ecco sì, la mia mano scivola sulle spalle sui seni, va giù, giù, giù Mi sento veramente poco bene.

Il mare, com'è strano il mare,
non è che non senta la sua poesia ma mi fa vomitare.

: Proviamo a pensare a qualcosa di triste, di tristissimo. Il nonno. Sì, il nonno ha sempre funzionato, ecco, mi concentro. Mio nonno morì tragicamente nel Trentasei, come Gozzano. Gli ero così affezionato, era massone, alto, bel portamento, coi baffi, col fiocco. Aveva sposato la zia di una biscugina, l'  Elvira. Che vita povero nonno. Ogni tanto spariva  Bevitore eh, gran bevitore Il fegato, a un certo punto il fegato a pezzi, spappolato sto male, nonno, che fai? Mi torna il vomito, devo resistere, non posso essere il primo, devo resistere!

Avanti, avanti, avanti, si può spingere di più
insieme nella vita a testa in su.

Il mare è un po' troppo vitale
la gente si sbianca ma fa resistenza non vuole star male.

: Pensate al nonno! Al nonno!

Il ponte è fatto a tre piani
in terza e in seconda e anche in prima si sentono rantoli strani

: No, da quelli di prima non me l'  aspettavo però.

Il mare diventa più grosso
dai piani di sopra su quelli di sotto si vomita addosso.

: Sì,una battaglia, una battaglia che cresce: quelli di prima vomitano su quelli di seconda, quelli di seconda su quelli di terza. Lo scontro è sfrenato, violento, la gente rimanda, reagisce, boccheggia, un prete esorta a volersi bene. Un carabiniere mi tiene, allora io mi puntello, cerco di vomitare verso l'  alto ma non ci arrivo. Quelli di sopra hanno la meglio, si sporgono in avanti per vomitare sugli altri, una vera cascata, una violenza, un rovescio di filamenti, uno scroscio di conati,la nave è tutta piena, tutta piena di vomito tutto un vomito, un vomito

Avanti, avanti, avanti, si può spingere di più
insieme nella vita a testa in su
: dai, forza!
insieme nella vita a testa in su 
: tutti insieme!
insieme nella vita a testa in su 
: dai!
insieme nella vita a testa in su 
: dai, forza, dai avanti!
: Una nave grande, enorme, che va, va, va  Non si sa dove va, non si sa quando è partita. E sopra: tutti. La nave è la vita.

La nave è come una nave
ed essendo una nave è abbastanza normale che vada in mare.
Il mare, com'è naturale,
immobile e piatto è quasi perfetto sta lì sempre uguale.
La nave ha anche un motore
ed avendo un motore non sa dove va ma continua ad andare.
Avanti, avanti, avanti, si può spingere di più
insieme nella vita a testa in su.

La nave e sopra la nave
a parte le masse, son tutti presenti gli amici e i parenti.

: Manca solo il nonno, povero nonno.

Per tutti c' è un buon trattamento
ognuno ha il suo posto nel proprio recinto 
mi sembra anche giusto.

: Prima classe, seconda classe, terza classe e poi le donne, i negri, eccetera, eccetera.

La nave è una nave di classe,
il legno del ponte è dipinto di bianco è molto elegante.

: Bello questo ponte bianco, è un ponte meraviglioso, bianco, guarda che ponte bianco. Non ho mai visto una nave rossa: un po' volgare effettivamente

Avanti, avanti, avanti, si può spingere di più
insieme nella vita a testa in su.

Sul mare la nave biancheggia
ha un fascino strano così suggestiva anche quando beccheggia.

: È un fascino che di dentro mi sento poco bene, però,eh.

Ma basta distrarsi la mente
usare il cervello, pensare un istante a qualcosa di bello.

:  Sì, devo pensare a qualcosa di bello che mi distragga, che mi passa il mal di stomaco. Vediamo un po', a cosa posso pensare? Alla mia ragazza, sì, a Maria, "Maria la libertà", Maria il vomito!  Dio Ecco ce la faccio sì, sì, mi concentro, ecco sì, sì mi vedo la mia mano scivola sì, scivola, scivola sui capelli, sì, va giù, giù, sì, sulle spalle, sì, va giù sì, sui seni sì, va giù sì, va giù, va giù Mi torna tutto su 

Il mare, com'è strano il mare,
non è che non senta la sua poesia ma mi fa vomitare.

: Devo pensare a qualcosa di più convincente, a un dolore, un dolore enorme. Al nonno. Sì, al povero nonno. Ha sempre funzionato il nonno. Sì, vediamo un po' Mio nonno morì tragicamente nel Trentasei, come Gozzano. Gli ero così affezionato, era massone, alto, bel portamento, coi baffi, col fiocco. Aveva sposato la zia di una biscugina, l'  Elvira, sì, te la ricordi? Che vita povero nonno. Ogni tanto spariva  Bevitore eh, gran bevitore a un certo punto il fegato a pezzi, spappolato, putrefatto sto male. Mi torna il vomito, devo resistere, non posso essere il primo, devo resistere!

Avanti, avanti, avanti, si può spingere di più
insieme nella vita a testa in su.

Il mare è un po' troppo vitale
la gente si sbianca ma fa resistenza non vuole star male.

: Pensate al nonno! Al nonno!

Sul ponte che è fatto a tre piani
in terza e in seconda e anche in prima si sentono rantoli strani

: No da quelli di prima non me l'  aspettavo.

Il mare diventa più grosso
dai piani di sopra su quelli di sotto si vomita addosso.

: Una battaglia, una battaglia che cresce: quelli di prima vomitano su quelli di seconda, quelli di seconda su quelli di terza. Lo scontro è sfrenato, violento, la gente rimanda, reagisce, boccheggia, un prete esorta a volersi bene, poi si inginocchia e vomita anche l'  anima. Un carabiniere mi tiene, allora io mi puntello, cerco di vomitare verso l'  alto ma non ci arrivo. Quelli di sopra hanno la meglio, si sporgono più che possono per vomitare, una vera cascata, una violenza, uno scroscio di conati, un rovescio di filamenti, la nave è tutta piena, tutta piena di vomito

Avanti, avanti, avanti, si può spingere di più
insieme nella vita a testa in su
insieme nella vita a testa in su
insieme nella vita a testa in su
 Una nave. Una nave grande, enorme. Una nave che va, non si sa dove va  Non si sa da dove è partita. 
E sopra molti, praticamente tutti. La nave è la vita.

La nave è come una nave
ed essendo una nave è abbastanza normale che vada in mare.
Il mare, com'è naturale
immobile e piatto è quasi perfetto 
sta lì sempre uguale.
La nave ha anche un motore
ed avendo un motore non sa dove va 
ma continua ad andare.

Avanti, avanti, avanti
si può spingere di più
insieme nella vita a testa in su.

La nave, e sopra la nave
a parte le masse son tutti presenti 
gli amici e i parenti
 Manca solo il nonno, povero nonno

Per tutti c' è un buon trattamento
ognuno ha il suo posto nel proprio recinto 
mi sembra anche giusto.

 Prima classe, seconda classe, terza classe e poi li disoccupati, gli extracomunitari, gli albanesi, gli slavi anche gli slavi, eh già! 

La nave è una nave di classe
il legno del ponte è dipinto di bianco è molto elegante.
 "Oh, buongiorno", "salve", "arrivederci", "come va", "buona giornata" "ciao, ciao"

Avanti, avanti, avanti, si può spingere di più
insieme nella vita a testa in su.

Sul mare la nave biancheggia
ha un fascino strano, così suggestiva anche quando beccheggia.
 È un fascino che di dentro mi sento poco bene, eh! Va be'

Ma basta distrarsi la mente
usare il cervello, pensare un istante a qualcosa di bello.

 Sì devo pensare a qualche cosa di bello, che mi distraggo, che mi passa il mal di stomaco
Vediamo un po' a cosa posso pensare alla mia ragazza, certo alla mia ragazza. 
Ecco mi vedo, la mia mano scivola sui capelli, bello, va giù sulle spalle, bello, va giù sui seni, bello, va giù, ancora più giù, ancora più giù mi torna tutto su

Il mare, com'è strano il mare
non è che non senta la sua poesia ma mi fa vomitare.

 Devo pensare a qualche cosa di più convincente a una tragedia, a un dolore, al nonno, al povero nonno sì, il nonno ha sempre funzionato.
Mio nonno morì tragicamente nel '36 come Gozzano. Gli ero così affezionato, era massone, alto, bel portamento, coi baffi, col fiocco. Aveva sposato la zia di una biscugina, sì la Elvira, la ricordi?
Che vita povero nonno! Ogni tanto spariva bevitore eh, gran bevitore, a un certo punto il fegato a pezzi, spappolato, putrefatto sto male, mi torna il vomito, devo resistere, non posso essere il primo, devo resistere. No, no!

Avanti, avanti, avanti, si può spingere di più
insieme nella vita a testa in su.

La nave è un po' troppo vitale
la gente si sbianca ma fa resistenza non vuole star male.
 Pensate al nonno!

Sul ponte che è fatto a tre piani
in terza e in seconda e anche in prima si sentono rantoli strani
 No, da quelli di prima non me lo aspettavo

Il mare diventa più grosso
dai piani di sopra su quelli di sotto si vomita addosso.

 Una battaglia, una battaglia che cresce: quelli di prima vomitano su quelli di seconda, quelli di seconda su quelli di terza. Lo scontro è sfrenato, violento, la gente rimanda, reagisce, boccheggia, un prete esorta a volersi bene poi si inginocchia e vomita anche l'  anima. Un carabiniere mi tiene allora mi puntello cerco di vomitare verso l'  alto ma non ci arrivo. Quelli di sopra hanno la meglio, si sporgono per vomitare, una vera cascata, una violenza, uno scroscio di conati, un rovescio di filamenti, la nave è tutta piena, tutta piena di vomito tutto un vomito dai, dai!

Avanti, avanti, avanti, si può spingere di più
insieme nella vita a testa in su
insieme nella vita a testa in su
insieme nella vita a testa in su.
La parola io
è un' idea che si fa strada a poco a poco
nel bambino suona dolce come un' eco
è una spinta per tentare i primi passi
verso un' intima certezza di se stessi.

La parola io
con il tempo assume
un tono più preciso
qualche volta rischia
di esser fastidioso
ma è anche il segno
di una logica infantile
è un peccato ricorrente ma veniale.

Io, io, io
ancora io.

Ma il vizio dell'  adolescente
non si cancella con l'  età
e negli adulti stranamente
diventa più allarmante e cresce.

La parola io
è uno strano grido
che nasconde invano
la paura di non essere nessuno
è un bisogno esagerato
e un po' morboso
è l'  immagine struggente del Narciso.

Io, io, io
e ancora io.

Io che non sono nato
per restare per sempre
confuso nell'  anonimato
io mi faccio avanti
non sopporto l'  idea di sentirmi
un numero fra tanti
ogni giorno mi espando
io posso essere il centro del mondo.

Io sono sempre presente
son disposto a qualsiasi bassezza
per sentirmi importante
devo fare presto
esaltato da questa mania
di affermarmi ad ogni costo
mi inflaziono, mi svendo
io voglio essere il centro del mondo.

Io non rispetto nessuno
se mi serve posso anche far finta
di essere buono
devo dominare
sono un essere senza ideali
assetato di potere
sono io che comando
io devo essere il centro del mondo.

Io vanitoso, presuntuoso
esibizionista, borioso, tronfi o
io superbo, megalomane, sbruffone
avido e invadente
disgustoso, arrogante, prepotente
io, soltanto io
ovunque io.

La parola io
questo dolce monosillabo innocente
è fatale che diventi dilagante
nella logica del mondo occidentale
forse è l'  ultimo peccato originale.
Io.
E camminando di notte nel centro di Milano semi deserto e buio e vedendomi venire incontro l'  incauto avventore, ebbi un sobbalzo nella regione epigastrico-duodenale che a buon diritto chiamai paura, o vigliaccheria emotiva 
Sono i momenti in cui amo la polizia. E lei lo sa, e si fa desiderare. 
Si sente solo il rumore dei miei passi. Avrei dovuto mettere le Clark.
Cappello in testa e impermeabile chiaro che copre l'  abito scurissimo, l'  uomo che mi viene incontro ha pochissime probabilità di essere Humprey Bogart. Le mani stringono al petto qualcosa di poco chiaro. Non posso deviare. Mi seguirebbe. Il caso cane-gatto è un esempio tipico: finché nessuno scappa non succede niente. Appena uno scappa, quell'  altro sguishhh. Ed è giusto, perché se uno scappa deve avere una buona ragione per essere seguito. Altrimenti che scappa a fare? Da solo? In quel caso si direbbe semplicemente 'corre' E se poi lui non mi seguisse non ho voglia di correre come un cretino alle due di notte per Milano senza le Clark.
Continuo per la mia strada. Non devo avere paura. La paura è un odore e i viandanti lo sentono. Sono peggio delle bestie questi viandanti è chiaro che lo sentono.
Ma perché sono uscito? Non si è mai abbastanza paurosi. Avrei dovuto chiudermi in casa e scrivere sulla porta: "Non ho denaro" a titolo di precauzione, per scoraggiare ladri e assassini. E lo strangolatore solitario? Quello se ne frega dei soldi. Dovrei andare a vivere in Svizzera. Non si è mai abbastanza coraggiosi da diventare vigliacchi definitivamente.
Ma l'  importante ora è andare avanti, deciso. Qualsiasi flessione potrebbe essere di grande utilità al nemico. La prossima traversa è vicina e forma un angolo acuto. Nessuno sa cosa c' è dietro l'  angolo. Questa qui dell'  angolo m'è sempre sembrata una cazzata e invece è importante, vedi?! Però sento che lo potrei raggiungere, l'  angolo. Ma il nemico avanza, allunga il passo o è una mia impressione?
Ricordati del cane e del gatto. Anche lui ha paura di me, è una legge. Devo puntargli addosso come un incrociatore, avere l'  aria di speronarlo ecco, così. È lui che si sposta disegna una curva  No, mi punta. Siamo a dieci metri, tengo gli occhi bassi ma lo vedo benissimo: è un uomo enorme, misterioso, le mani al petto stringono un grosso e pesante libro. Oh oh oh un libro! Guarda come lo tiene Chi crede di fregare. Una bomba certamente una bomba, confezionata dentro un breviario. Uhhh, come son furbe le forze del male! Eccolo, è a cinque metri, due metri, addio è finita, sono un eroe nazionale [segue lentamente con lo sguardo una persona che gli passa accanto] [con un sospiro di sollievo] Era un pastore anglicano.
[esplode furibondo] Mi sono sempre stati sul cazzo i pastori anglicani! Presuntuosi, imponenti, spavaldi! Viva la chiesa cattolica! Viva il papa!
E camminando di notte nel centro di Milano semi deserto e buio e vedendomi venire incontro l'  incauto avventore, ebbi un piccolo sobbalzo nella regione epigastrico-duodenale che a buon diritto chiamai paura, o vigliaccheria emotiva 
Sono i momenti in cui amo la polizia. E lei lo sa, e si fa desiderare. 
Si sente solo il rumore dei miei passi. Avrei dovuto mettere le Clark.
La luna immobile e bianca disegna ombre allungate e drittissime.
Non importa, non siamo mica qui per fare delle fotografie, dai!
Cappello in testa e impermeabile chiaro che copre l'  abito scurissimo, l'  uomo che mi viene incontro ha pochissime probabilità di essere Humprey Bogart. Le mani stringono al petto qualcosa di poco chiaro. Non posso deviare. Mi seguirebbe. Il caso cane-gatto è un esempio tipico: finché nessuno scappa non succede niente. Appena uno scappa, quell'  altro sguishhh. Ed è giusto, perché se uno scappa deve avere una buona ragione per essere seguito. Altrimenti che scappa a fare? Da solo? In quel caso si direbbe semplicemente 'corre' E se poi lui non mi seguisse non ho voglia di correre come un cretino alle due di notte per Milano senza le Clark.
La luna è sempre immobile e bianca, come ai tempi in cui c' erano ancora le notti d' amore.
Non importa, proseguo per la mia strada. Non devo avere paura. La paura è un odore e i viandanti lo sentono. Sono peggio delle bestie questi viandanti è chiaro che lo sentono.
Ma perché sono uscito? Avrei dovuto chiudermi in casa e scrivere sulla porta: "Non ho denaro" a titolo di precauzione, per scoraggiare ladri e assassini. E lo strangolatore solitario? Quello se ne frega dei soldi. Dovrei andare a vivere in Svizzera. Non si è mai abbastanza coraggiosi da diventare vigliacchi definitivamente.
Ma l'  importante ora è andare avanti, deciso. Qualsiasi flessione potrebbe essere di grande utilità al nemico. La prossima traversa è vicina e forma un angolo acuto. Acuto o ottuso? Non importa Però sento che lo potrei raggiungere, l'  angolo. Ma il nemico avanza, allunga il passo o è una mia impressione?
Ricordati del cane e del gatto. Anche lui ha paura di me. Devo puntargli addosso come un incrociatore, avere l'  aria di speronarlo ecco, così. È lui che si scosta disegna una curva  No, mi punta. 
Siamo a dieci metri: le mani al petto stringono un grosso mazzo di fiori. Un mazzo di fiori? Chi crede di fregare! Una pistola, un coltello, nascosto in mezzo ai tulipani. Come son furbe le forze del male! Eccolo, è a cinque metri, è finita, quattro, tre, due, uno [segue con lo sguardo una persona che gli passa accanto].
[sospiro di sollievo] Niente, era soltanto un uomo. Un uomo che senza il minimo sospetto mi ha sorriso, come fossimo due persone. Che strano, ho avuto paura di un ombra nella notte. Ho pensato di tutto. l' unica cosa che non ho pensato è che poteva essere semplicemente una persona.
La luna continua a essere immobile e bianca, come ai tempi in cui c' era ancora l'  uomo.
Non so a voi, ma a me la pecora Dolly incuriosisce, affascina, e mette addosso uno strano brividino che non riesco a decifrare e che a buon diritto potrei chiamare paura.
Eppure è così bella, liscia, mansueta, e posso anche immaginare che un giovane caprone impazzisca per lei.
In una notte piena di passione, in una notte calda, anche per la lana, lui la possiede con tutta la forza e l'  interezza di un amore intenso e animalesco. Beato lui.
È evidente che il giovane caprone non ha sentito alcun bisogno di informazioni genetiche più approfondite sulla sua partner.
E questo non perché non sia sensibile. Probabilmente non avvertendo nessuna differenza fra Dio e il professor Jan Wilmut, si è accoppiato tranquillamente.
Io sono meno tranquillo perché ho la certezza che un domani anche anche l'  uomo Ma che dico un domani, oggi! Forse sono già qui. Maledizione! Ci fosse almeno, che ne so, un segnetto di riconoscimento, qualcosa, nei tratti somatici.
Per dire, io non sono mica sicuro che Aldo Biscardi sia vero. No, dico, è pericoloso, non solo per il calcio. Pensa un po' se ognuno potesse clonare chi vuole, chi gli piace. Non so, per dire, Bossi. Bossi clona Alberto da Giussano, a Pontida. Borrelli? Borrelli clona Robespierre. E la Pivetti? La Pivetti clona Giovanna d' Arco, prima, poi, improvvisamente, Liala. Buttiglione Buttiglione clona l'  orso Yoghi. E Andreatta? Andreatta clona Pippo non Baudo. Pippo, Pluto e  Paperino. E d' Alema? d' Alema clona Trotzkj, geniale poi lo segue in Messico e CRACK! Sulla testa. E la Bindi? una santa, Maria Goretti. Che preferisce morire piuttosto che farsi violentare dal mostro. Di Bella. E Berlusconi? Berlusconi clona Emilio Fede. Un altro, perché uno non gli basta. E Prodi? Prodi, Prodi colona Don Abbondio che ha paura dell'  Innominato Bertinotti.
No, dico, al di là delle esagerazioni e dei paradossi è spaventoso pensare alle possibilità che oggi ha l'  uomo. Per carità, io non c' ho niente contro gli scienziati. Però la pecora Dolly, che è già una realtà, è per me una presenza molto, molto misteriosa.
Voglio dire che la guerra, la violenza, la bomba atomica, le conosciamo e ci fanno paura. Ma quello che a poco a poco ci si insinua dentro non è paura di un nemico preciso. Non è neanche paura del futuro. Perché in fondo chi lo ha mai conosciuto, il futuro. È un allarme, l'  allarme di un' emozione umanamente incontenibile e che suggerisce uno strano desiderio di lontananza e di silenzio.
È come se questo secolo tanto insensatamente indaffarato ci lasciasse così, senza nulla che ci appartenga veramente. Ma soprattutto con la dolorosa sensazione che noi non apparteniamo a nulla.
Un bacillo che saltella
che si muove un po' curioso
un batterio negativo
un bacillo contagioso.

Serpeggia nell'  aria
con un certo mistero
le voci sono molte
non è proprio un segreto
la gente ne parla a bassa voce
la notizia si diffonde piano
per tutta Milano.
La gente ha paura
comincia a diffidare
si chiude nelle case
uno scoppio di terrore
un urlo disumano
la peste a Milano!

A Milano c' è gente che muore
la notizia fa un certo scalpore.
Anche in provincia si muore.
La peste si diffonde adagio
poi cresce e si parla di contagio
c' è il sospetto che sia un focolaio
che parte dal centro e si muove a raggiera
dilaga dovunque
la peste nera.

È scoppiata un' epidemia di quelle più maligne
con bubboni che appestano uomini, donne e bambini
l'  infezione è trasmessa da topi usciti dalle fogne
ma hanno visto abilissime mani lanciarli dai tombini
sono le solite mani nascoste e potenti
che lavorano sotto, che son sempre presenti.

La gente si difende disperata
la peste incalza e viene avanti
si dilaga, si scatena agguerrita
è anche peggio di quella del venti
la peste ci viene addosso
la peste non si ferma più
morti dappertutto
che vengono ammassati come animali
non fa neanche più effetto
sono cose normali
si fotografano i cadaveri
non fa neanche più schifo
ci si lava, ci si pettina
si esce, si va al bar
si scansano i cadaveri
non ci fai più caso.
Ci si abitua così presto
in fondo ne muoiono tanti
anche al week-end di ferragosto.

Un bacillo a bastoncino
che ti entra nel cervello
un batterio negativo
un bacillo a manganello.
Questi nostri tempi di sconvolgimenti
sono tempi assai degni di storia ma non di memoria
lo stato non agisce e tanto meno cautela
ci vorrebbe una pistola.

La violenza urbana è una cosa seria
è quel senso di ostile che avverto e che gira nell'  aria
è giusto che la gente si difenda da sola
io mi compro una pistola.

 7 e 65, automatica, fuori ordinanza, calcio scuro con quadrettature, canna corta, grilletto cromato con scatto dolce clicclicclic!

Al momento la porto in giro la domenica
che la gente è più distesa e va in giro coi cani
e non sa niente dell'  oggetto più fedele e più perfetto
che rigiro tra le mani.

La sento che scende, tira e pesa come un grosso sasso
sento l'  importanza della sua presenza
ci si sente a posto quando si porta in tasca 
una di quelle cose che al momento giusto
possono esplodere e fare un gran rumore

Figuriamoci io che neanche agli uccellini
non sparo mai!

Io nel nostro tempo non ci vedo chiaro
c' è un enorme sviluppo, una gran libertà di pensiero
davvero interessante però non mi consola
porto sempre la pistola.

 7 e 65, l'  ho già detto, certo il grilletto, c' ho già un rapporto stupendo: dolce, sensibile clicclic clic!

Me la sento un po' dura in tasca ai pantaloni
mi fa sempre un certo effetto così gelida e liscia
l'  accarezzo con la mano e la sento che si scalda
a contatto della coscia.

Cammino tutto irrigidito ma mi sento bene
come se fossi eternamente in erezione
ogni tanto entro in un orinatoio 
un attimo per guardare l'  oggetto stupendo
nessuno può sapere che cosa sto facendo

Figuriamoci io che negli orinatoi non piscio mai!

 Loro pisciano, pisciano tutti, vengono qui apposta e così credono di me. Mi vedono solo la nuca e le gambe, le tengo un po' divaricate e me la guardo: bella, il calcio con le quadrettature c' è ne ho uno accanto, lo so cosa fa, gli vedo le gambe e la nuca, ben pasciuto l'  omaccione, la piega della nuca mi sorride come fosse una grossa bocca che fa, prende per il culo? Non piscio mai negli orinatoi! Dunque il calcio, le quadrettature e il grilletto dolce e sensibile come una piccola palpebra, tenera, socchiusa, clic clic[SPARO]

Questi nostri tempi di sconvolgimenti, questi nostri tempi
: Un mastino. Un mastino nero, lucido, metallico. Un cane mastino con un occhio solo, vitreo, in mezzo alla fronte. Una mano che schiaccia un bottone. Dall'  occhio del mastino parte un fascio di luce intensa, verdastra, elettrica
Psss psss psss

Avvolti in lucidi mantelli
guanti di pelle, sciarpa nera
hanno le facce mascherate
le scarpe a punta lucidate
sono nascosti nella sera.

Non fanno niente, stanno fermi
sono alle porte di Milano
con dei grossissimi mastini
che stan seduti ai loro piedi
e loro tengono per mano.

Han circondato la città
la stan guardando da lontano
sono imponenti e silenziosi.
Chi sono? Chi sono?
I laureati e gli studiosi.

E l'  Italia giocava alle carte 
e parlava di calcio nei bar
e l'  Italia rideva e cantava 

Psss psss 
Ora si muovono sicuri
coi loro volti mascherati
gli sguardi fissi, minacciosi
vengono avanti silenziosi
i passi lenti, cadenzati.

Portano strane borse nere
piene di oggetti misteriosi
e senza l'  ombra di paura
stanno occupando i punti chiave
tengono in pugno la Questura.

Dagli occhi chiari dei mastini
parte una luce molto intensa
che lascia tutti ipnotizzati.
Chi sono? Chi sono?
l' intellighenzia e gli scienziati.

E l'  Italia giocava alle carte 
e parlava di calcio nei bar
e l'  Italia rideva e cantava 

Psss psss
Ora lavorano più in fretta
hanno moltissimi alleati
hanno occupato anche la RAI
le grandi industrie, gli operai
anche le scuole e i sindacati.

Ora si tolgono i mantelli
son già sicuri di aver vinto
anche le maschere van giù
ormai non ne han bisogno più
son già seduti in Parlamento.

Ora si possono vedere
sono una razza superiore
sono bellissimi e hitleriani.
Chi sono? Chi sono?
Sono i tecnocrati italiani.

: Eins zwei, eins zwei, alles kaputt!

E l'  Italia giocava alle carte 
e parlava di calcio nei bar
Avverto il filo di una ragnatela
avverto il filo di una ragnatela
avverto il filo di una ragnatela.

Non si vede, ma io l'  ho sentito
sottilissimo mi ha toccato
credevo di poterlo eliminare con tanta facilità
ma quel filo non mi abbandonava 
E quando usciva dalla bocca una parola per strana fatalità
era un filo in più che si aggiungeva 
E col mio sforzo di agire, capire
io complicavo, intrecciavo le fila
e piano piano si formava una tela.

Ora è fitta e complicata ma ho capito la struttura
sono certo che l'  uscita è qui!
Ma ecco un altro filo proprio lì.

Se c' è una tela, dev'esserci un ragno
si tratta certo di un nemico esterno
come un padrone, un guardiano o un dio
ma stiamo attenti, potrei essere anch'io!

Come una mosca, io
Basta! Sono tutto attorcigliato dentro orribili tremende ragnatele.
Basta! non devi startene bloccato, tira fuori la tua rabbia più bestiale.
Ed ogni mia parola crea un altro filo in più, ogni volta
di una tela sempre più contorta.

Tira indietro la tua testa lo sai che giorno è?
Hai scordato la tua festa, non trascurare il tuo buon compleanno!

[Coro:] Tanti auguri a te! Tanti auguri a te!

Come una mosca, io
Basta! mi hanno tolto, mi han distrutto le schifose ragnatele che ciò addosso.
Basta! me le sento dappertutto, sul mio corpo, sul mio viso, sul mio sesso.
Ed ogni mia parola crea un altro filo in più, ogni volta
di una tela sempre più contorta.

Lei c' aveva gli occhi chiari, rideva come me
ci si sente più sicuri, uniti e abbandonati nell'  amore!
Sì, questo amore splendido
Avverto il filo di una ragnatela
Non mi piace la finta allegria
non sopporto neanche le cene in compagnia
e coi giovani sono intransigente
di certe mode, canzoni e trasgressioni
non me ne frega niente.
E sono anche un po' annoiato
da chi ci fa la morale
ed esalta come sacra la vita coniugale
e poi ci sono i gay che han tutte le ragioni
ma io non riesco a tollerare
le loro esibizioni.

Non mi piace chi è troppo solidale
e fa il professionista del sociale
ma chi specula su chi è malato
su disabili, tossici e anziani
è un vero criminale.
Ma non vedo più nessuno che s'incazza
fra tutti gli assuefatti della nuova razza
e chi si inventa un bel partito
per il nostro bene
sembra proprio destinato
a diventare un buffone.

Ma forse sono io che faccio parte
di una razza
in estinzione.

La mia generazione ha visto
le strade, le piazze gremite
di gente appassionata
sicura di ridare un senso alla propria vita
ma ormai son tutte cose del secolo scorso
la mia generazione ha perso.

Non mi piace la troppa informazione
odio anche i giornali e la televisione
la cultura per le masse è un' idiozia
la fila coi panini davanti ai musei
mi fa malinconia.
E la tecnologia ci porterà lontano
ma non c' è più nessuno che sappia l'  italiano
c' è di buono che la scuola
si aggiorna con urgenza
e con tutti i nuovi quiz
ci garantisce l'  ignoranza.

Non mi piace nessuna ideologia
non faccio neanche il tifo per la democrazia
di gente che ha da dire ce n'è tanta
la qualità non è richiesta
è il numero che conta.
E anche il mio paese mi piace sempre meno
non credo più all'  ingegno del popolo italiano
dove ogni intellettuale fa opinione
ma se lo guardi bene
è il solito coglione.

Ma forse sono io che faccio parte
di una razza
in estinzione.

La mia generazione ha visto
migliaia di ragazzi pronti a tutto
che stavano cercando
magari con un po' di presunzione
di cambiare il mondo
possiamo raccontarlo ai figli
senza alcun rimorso
ma la mia generazione ha perso.

Non mi piace il mercato globale
che è il paradiso di ogni multinazionale
e un domani state pur tranquilli
ci saranno sempre più poveri e più ricchi
ma tutti più imbecilli.
E immagino un futuro
senza alcun rimedio
una specie di massa
senza più un individuo
e vedo il nostro stato
che è pavido e impotente
è sempre più allo sfascio
e non gliene frega niente
e vedo anche una Chiesa
che incalza più che mai
io vorrei che sprofondasse
con tutti i Papi e i Giubilei.

Ma questa è un' astrazione
è un' idea di chi appartiene
a una razza
in estinzione.
Da quando è nato l'  uomo è un cacciatore
affascinato da prede sempre nuove
alla ricerca di una strada da inventare
un cacciatore che spara al mondo che si muove.
La realtà è un uccello che non ha memoria
devi immaginare da che parte va 
La realtà è un uccello che non ha memoria
devi immaginare da che parte va 

 La realtà, che uccello! È più furbo del gallo cedrone. Ma io insisto, organizzato lo inseguo, mi apposto lo curo, tuta mimetica, concentrazione. Cip cip Ridicoli. Qualità secondarie, non mi interessa. Roba da riformisti, poi scrivono: "Dopo dure lotte abbiamo preso tre beccafichi e due fringuelli", che uccelli!
No, aspetto ben altro, io. Ecco, fermo, ora passa di lì, tutto calcolato, una scienza. Frrr pazienza! Potrei anche andare a fagiani, che è più facile. Co Coccococcococo Roba da ministri, cacciatori in pensione. Qualcuno spara dal 1920. Pum completamente rintronati. Anche la vista ormai. Poi ce lo vedi Andreotti nel bosco? Che segugio!
No, il cacciatore vero è tutto un' altra cosa, è giovane e attento, studia, si prepara. Io mi son segnato tutto su un quadernino, non si può più improvvisare, spontaneismo finito. Ora è tutta una roba di quaderni. Dunque, prima l'  uccello è passato di lì, poi è passato di qui, adesso dovrebbe ripassare di lì. Anzi, deve, secondo la ben nota teoria. Frrr Gianbattista Vico, che imbecille!

La realtà è un uccello che non ha memoria
devi immaginare da che parte va 
La realtà è un uccello che non ha memoria
devi immaginare da che parte va 
È un uccello strano che mi gira intorno
è da tanto tempo che gli dò la caccia
ma non ha abitudini questa bestiaccia
mi fa impazzire la sua ambiguità.
La realtà è un uccello che non ha memoria
devi immaginare da che parte va 
Sono affascinato da un uccello strano
che non è mai vecchio, che non ha passato.
Devo anticiparlo, devo inseguirlo
altrimenti muoio di normalità.
La realtà è un uccello che non ha memoria
devi immaginare da che parte va 
Devo anticiparlo, devo inseguirlo
altrimenti muoio di normalità.
La realtà è un uccello che non ha memoria
devi immaginare da che parte va 
La realtà è un uccello che non ha memoria
devi immaginare da che parte va 

 Stavolta lo becco. Sì mi sento più giusto, più a posto, perché lui Flo flo flo vola, è forte, velocissimo e io Pum lo anticipo. È chiaro, l'  anticipo è tutto. Guardiamo Marx "Pum" che anticipo! Bel cacciatore, eh? Ha sempre colpito. È chiaro, aveva capito l'  anticipo. Ha sbagliato solo quando ha provato a sparare troppo avanti. Sì, lui diceva: Inghilterra, Stati Uniti Pum e l'  uccello: Russia, Cina Ma per il resto ha sempre fatto centro con una mira infallibile. Ha sempre fatto centro perché aveva capito l'  anticipo. Anche noi l'  anticipo, anche noi l'  anticipo, anche noi l'  anticipo Pum in ritardo. Come mai? Andava così bene prima. Sì, nel dopoguerra l'  uccello sembrava lì a tiro e noi ci siamo mossi bene, ci siamo allargati. Ma è possibile che quell'  uccello lì non ne tenga conto? c' abbiamo un partito di quelli vecchi, solidi, abbiamo acquistato anche un po' di potere. Non per comandare ma per guidare, è un' altra cosa. Per guidare nove milioni di cacciatori. E intanto che sei lì che gli insegni il comportamento, la strategia, il compromesso, l'  uccello via che fila, madonna come fila! l' unica possibilità è quella di attirare la sua attenzione Fhhh, fhhh, fhhh Sì, il richiamo è fondamentale. Ultimamente è diventato molto grosso, un richiamone tipo festival con frittelle e bandiere, una cosa enorme, industriale.
Ma lì l'  uccello non ci va più perché c' è solo il dinosauro che ci tiene a diventare storico.
Forse l'  uccello preferisce altri richiami. I giovani ne hanno di più artigianali, sì, a bocca: "Uha-uha, uha-uha, uha viva Marx uha viva Lenin, viva Mao uha-uha".
Era lì, sembrava che venisse, è arrivato lì vicino ed ha detto: "Bravi!" ed è andato via.
Ma come mai? Ma come, eravamo così avanti, abbiamo modificato tutto, l'  impostazione, il linguaggio, tutto. Sì, ci chiamiamo ancora compagni, ma compagni militanti, è qui la novità. Militanti, da milizia, l'  Impero Romano e l'  uccello via lontanissimo. Allora noi con volontà e con passione cerchiamo l'  uccello, no, ci organizziamo! Ma se non c' è l'  uccello cosa ci organizziamo a fare? Non si sa, intanto ci organizziamo. Che è anche difficile, perché la gente se non vede l'  uccello non spara. Qualunquisti! 
Ci criticano, non capiscono che noi nell'  organizzarci abbiamo tendenze nuove, sorprendenti, cose mai viste. Volantini, manifestazioni, feste popolari. E poi una cosa grossa, sì, una cosa grossa con la sede, la segreteria, il direttivo. Ma però in tanti! No, non nel direttivo, no, dicevo il adesso non mi viene una cosa nuova, aspetta, una roba un partito! Che invenzione, eh!

La realtà è un uccello che non ha memoria
devi immaginare da che parte va 
La realtà è un uccello che non ha memoria
devi immaginare da che parte va 
È un uccello strano, fuori dagli schemi
che non è sensibile ai miei richiami
il suo volo è pieno di contraddizioni
non conosce regole né fedeltà.
La realtà è un uccello che non ha memoria
devi immaginare da che parte va 
Io mi nutro solo di un uccello strano
è da tanto tempo che gli dò la caccia
vivo per mangiare questa bestiaccia
altrimenti muoio di inutilità.
La realtà è un uccello che non ha memoria
devi immaginare da che parte va 
Vivo per mangiare questa bestiaccia
altrimenti muoio di inutilità.
La realtà è un uccello che non ha memoria
devi immaginare da che parte va 
Noi ci liberiamo, 
ci buttiamo nell'  amore senza falsi moralismi
la realtà è più avanti.
La realtà è un uccello che non ha memoria
devi immaginare da che parte va 
Noi ci critichiamo, 
ci guardiamo dentro lucidi e coscienti
la realtà è più avanti.
La realtà è un uccello che non ha memoria
devi immaginare da che parte va 
Noi analizziamo, 
noi mangiamo Storia, siamo militanti
la realtà è più avanti.
Noi scendiamo in piazza 
siamo democratici, siamo antifascisti
la realtà è più avanti.
Siamo sempre indietro, la realtà è più avanti
siamo sempre indietro.
La realtà è un uccello che non ha memoria
devi immaginare da che parte va 
Da quando è nato l'  uomo è un cacciatore
affascinato da prede sempre nuove
alla ricerca di qualcosa da scoprire
un cacciatore che spara al mondo che si muove.

La realtà è un uccello che non ha memoria
devi immaginare da che parte va 
La realtà è un uccello che non ha memoria
devi immaginare da che parte va 

È un uccello strano che mi gira intorno
è da tanto tempo che gli do la caccia
ma non ha abitudini questa bestiaccia
non conosce regole, né fedeltà.

La realtà è un uccello che non ha memoria
devi immaginare da che parte va 

Sono affascinato da un uccello strano
che non è mai vecchio, che non ha passato
devo anticiparlo, devo inseguirlo
altrimenti muoio di normalità.

La realtà è un uccello che non ha memoria
devi immaginare da che parte va 

Va la mia realtà
come una storia che va avanti
e quando credi di afferrarla è già più in là.
È proprio vero che la vita è permalosa
se mi fermo lei si offende, si nasconde
e non è più la mia realtà.

La realtà è un uccello che non ha memoria
devi immaginare da che parte va 

È un uccello strano, fuori dagli schemi
non conosce regole, né fedeltà.

La realtà è un uccello che non ha memoria
devi immaginare da che parte va 


 La realtà che passione! Ma che cos'è questa cosa che l'  uomo insegue disperatamente come un cacciatore? Sì, sì, lo so, tutto è realtà. Voglio dire se per strada mi cade un vaso di fiori sulla testa, certo che è reale! Ma non è importante. Oddio, la botta in testa, insomma Voglio dire, la realtà è quel vaso lì? No, quella è una disgrazia che è capitata a me. E non so, se un amico mi racconta che sua moglie è scappata con l'  idraulico. Molto caro e neanche bravo. Il mio amico è rimasto sconvolto per mesi, poi ha trovato un altro idraulico. Ma la realtà è la donna del mio amico? No, non conta. Quella è una disgrazia che è capitata a lui. Conta solo quello che riguarda tutti, quello che riguarda il mondo. Ah, ma allora la realtà è la politica! No, quella è una disgrazia che è capitata a tutti. E non se ne esce, eh! È più facile smettere di fumare che smettere di leggere i giornali. Anche ridurre gradualmente è difficilissimo. Io da dieci quotidiani al giorno ero passato a sette. Stavo già meglio. Poi una sera, una cena, una discussione, gli amici il giorno dopo, quindici. Anche l'  Osservatore Romano. E così, se perdi un telegiornale sei rovinato.
"Il decreto: è passato, non è passato, o ci hanno ripensato?"
"Ma, non lo so, sono rimasto indietro di un giorno, è cambiato tutto hanno litigato eh?"
"No, hanno fatto la pace". Peccato.
c' è gente che sa tutto. Conosce a memoria qualsiasi formazione di governo comprese le possibili riserve e te la snocciola lì come niente: Berlusconi, Pivetti, Scognamiglio. Fini sulla fascia destra. Pannella libero. Mica tanto. Biondi stopper, d' Alema sulla sinistra, tornante su Buttiglione che svaria al centro. Arbitro Di Pietro. Bossi fuori. Di testa.
La realtà che passione e che tifo! La gente sente che deve partecipare, non può mancare a un appuntamento così importante. Ci mette dentro tutto il suo vigore, il suo impegno, la sua energia. Perché sente che qui si tratta delle sorti del Paese, del nostro futuro. Si insulta, litiga, si accapiglia. Perché qui si tratta della nostra vita, della nostra realtà!
La realtà, che parola, eh così semplice e così piena di sfaccettature e di ambiguità che spesso si rischia di non capire bene di che cosa ci stiamo occupando. Più si va avanti e più si ha la sensazione che la politica non abbia niente a che vedere con la sfera della morale. Non ci sono buoni e cattivi nella politica. È sempre stata e sarà sempre una questione di rapporti di forza, un volgarissimo gioco di potere, che quasi mai c' entra con la vita.
Ma è possibile che la nostra visione del mondo non vada oltre a queste miserie, a queste opinioni interessate, a questo chiacchiericcio inutile, a questi bisticci isterici e senza senso. Forse, forse quella che noi oggi consideriamo realtà è soltanto una grande confusione deviante, dove ogni soggetto, ogni aggregazione, ogni cultura, ormai non riesce più né a pensare, né a vedere, né a parlare se non con il linguaggio di quella confusione deviante che non ci permetterà mai di capire il vero valore delle cose.
La realtà, che passione!

La realtà è, un uccello che non ha memoria
devi immaginare da che parte va 

La realtà è un uccello che non ha memoria
devi immaginare da che parte va 

È un uccello strano fuori dagli schemi
che non è sensibile ai miei richiami
il suo volo è pieno di contraddizioni
e non ha problemi di moralità.

La realtà è un uccello che non ha memoria
devi immaginare da che parte va 

Io mi nutro solo di un uccello strano
è da tanto tempo che gli do la caccia
vivo per colpire questa bestiaccia
altrimenti muoio di inutilità.

La realtà è un uccello che non ha memoria
devi immaginare da che parte va 

Va la mia realtà
come la vita che mi sfugge
ed io mi aggrappo come un naufrago qua e là.
Il mio destino è questo affanno
questa corsa verso il vero per scoprire
quel mistero che è da sempre la realtà.

La realtà è un uccello che non ha memoria
devi immaginare da che parte va 

Noi crediamo ancora all'  amore vero, agli eterni sentimenti
La realtà è più avanti!
Noi crediamo ancora alla gente onesta, agli uomini efficienti
La realtà è più avanti!
Noi crediamo ancora alle facce nuove, ai partiti giusti
Siamo di destra, siamo di sinistra
siamo democratici, siamo progressisti
La realtà è più avanti!
Siamo sempre indietro.
La realtà è più avanti!
Siamo sempre indietro

La realtà è un uccello che non ha memoria
devi immaginare da che parte va 
Da quando è nato l'  uomo è un cacciatore
affascinato da prede sempre nuove
alla ricerca di qualcosa da inventare
un cacciatore che insegue il mondo che si muove.

La realtà è un uccello che non ha memoria
devi immaginare da che parte va 
La realtà è un uccello che non ha memoria
devi immaginare da che parte va 

È un uccello strano che mi gira intorno
è da tanto tempo che gli do la caccia
ma non ha abitudini questa bestiaccia
non conosce regole, né fedeltà.

La realtà è un uccello che non ha memoria
devi immaginare da che parte va 

Sono affascinato da un uccello strano
che non è mai uguale, che non ha passato
devo anticiparlo, devo inseguirlo
altrimenti muoio di normalità.

La realtà è un uccello che non ha memoria
devi immaginare da che parte va 

Va la mia realtà
come una storia che va avanti
e quando credi di afferrarla è già più in là.
È proprio vero che la vita è permalosa
se mi fermo lei si offende, si nasconde
e non è più la mia realtà.

La realtà è un uccello che non ha memoria
devi immaginare da che parte va 

È un uccello strano che mi gira intorno
non conosce regole né fedeltà.

La realtà è un uccello che non ha memoria
devi immaginare da che parte va 

La realtà è un uccello che non ha memoria
devi immaginare da che parte va 

 La realtà, che passione, eh! Ma che cos'è questa cosa che l'  uomo insegue disperatamente come un cacciatore? Sì, si, lo so, tutto è realtà. Voglio dire, che ne so, se per strada mi cade un vaso di fiori sulla testa, certo che è reale! Ma non è importante. Oddio, la botta in testa, insomma Ma voglio dire, la realtà è quel vaso lì? No, quella è una disgrazia che è capitata a me. Non conta. E non so, se per esempio un amico ti racconta che la moglie è scappata con l'  idraulico. Molto caro e neanche bravo. Il mio amico è rimasto sconvolto per mesi; poi ha trovato un altro idraulico. Molto caro e neanche bravo. Il mio amico è rimasto sconvolto, per mesi poi ha trovato un altro idraulico. Ma, voglio dire, la realtà è la donna del mio amico? No, quella è una disgrazia che è capitata a lui. Non conta. Conta solo quello che riguarda tutti, quello che riguarda il mondo. Ah, ma allora la realtà è la politica! No, quella è una disgrazia che è capitata a tutti. 
E non se ne esce, eh! È più facile smettere di fumare che smettere di leggere i giornali. Anche ridurre gradualmente è difficilissimo; io da dieci quotidiani al giorno ero passato a sette. Stavo già meglio. Poi una sera, una cena, una discussione, gli amici il giorno dopo: quindici. Anche l'  Osservatore Romano. È così, è così, se perdi un telegiornale sei rovinato.
"Il decreto: è passato, non è passato, o ci hanno ripensato?"
"Ma, non lo so, sono rimasto indietro di un giorno, è cambiato tutto!"
Ecco, lo sapevo, basta distrarsi un attimo che sei tagliato fuori. No, no, io i telegiornali me li guardo tutti. Comincio alle 19 con Emilio Fede che mi mette subito di buon umore, anche troppo. Per fortuna, dall'  altra parte, c' è già il TG3 che è un bel mattone e un po' di qua e un po' di là, vado pari. Alle 19,30, Liguori, bello acido e velenoso, costituisce un' ottima preparazione per lo 'spigliato' TG2 e, finalmente, alle otto: il classico, l'  ufficiale, l'  immortale PA-PA-PA PA-PA-PA il TG1! È chiaro, a questo punto le notizie le so a memoria. Ma la Gruber, come si fa a perderla!
Devo dire che però c' ho un dolorino. Eh, sì, perché alla stessa ora, dall'  altra parte c' è Mentana. Più moderno, il più scattante praticamente un disc-jockey! E lì mi viene in aiuto la tecnologia: me lo registro. A dir la verità, io i telegiornali me li sono registrati tutti. Ogni tanto me li ripasso. Me li sono registrati tutti dal giorno in cui Di Pietro ha arrestato Chiesa. Adesso ho saputo che sta per uscire quello in cui Chiesa arresta Di pietro lo aspetto con ansia. È inutile, oramai io la politica ce l'  ho nel sangue, non ne posso fare a meno. Ho provato a distrarmi, a fare altre cose: sono andato al cinema, alla partita non c' è niente da fare: sono via con la testa, non sto attento. Ho provato ad andare a teatro: gli attori Pannella: altra classe! Le ho provate tutte. Ho provato anche a scopare. Mi viene in mente la Pivetti!
È così. Putroppo più sai, più ti accorgi di non sapere. Perché io lo so che c' è chi ne sa più di me. Maledizione, sanno tutto! c' è che conosce a memoria tutte le possibili formazioni di governo e te le snocciola lì, come niente: Berlusconi, Pivetti, Scognamiglio. Fini sulla fascia destra. Pannella libero. Mica tanto. Dini stopper, d' Alema sulla sinistra, tornante su Prodi che svaria al centro. Dietro le punte Buttiglione: piedi buoni, testa meno. Avanti c' è Bertinotti, molto avanti, troppo avanti, spesso finisce in fuorigioco. Arbitro: Oscar Luigi Scalfaro. Bossi fuori. Di testa.	 
Che tifo! Che passione! La gente sente che deve partecipare, non può mancare a un appuntamento così importante. Ci mette dentro tutto il suo vigore, la sua energia, il suo impegno. Perché sente che qui si tratta delle sorti del Paese, del nostro futuro. La gente litiga, si insulta, si accapiglia. Perché qui si tratta della nostra vita, della nostra realtà.
La realtà, che parola, eh Così semplice e così piena di sfaccettature e di ambiguità che spesso si rischia di non capire bene di che cosa ci stiamo occupando. Più si va avanti e più si ha la sensazione che la politica non abbia niente a che vedere con la sfera della morale. Non ci sono buoni e cattivi nella politica. È sempre stata e sarà sempre una questione di rapporti di forza, un volgarissimo gioco di potere, che quasi mai c' entra con la vita.
Ma è possibile che la nostra visione del mondo non vada oltre a queste miserie, a queste opinioni interessate, a questo chiacchiericcio inutile, a questi bisticci isterici e senza senso. Forse tutto quello che ci circonda è soltanto una specie di grande confusione deviante, dove ogni soggetto, ogni aggregazione, ogni cultura,  oramai non riesce più a pensare, né a vedere, né a parlare, se non col linguaggio di quella confusione deviante, che non ci permetterà mai di capire il vero valore delle cose e che noi, abusivamente, continuiamo a chiamare realtà

La realtà è, un uccello che non ha memoria
devi immaginare da che parte va 

La realtà è un uccello che non ha memoria
devi immaginare da che parte va 

È un uccello strano fuori dagli schemi
che non è sensibile ai miei richiami
il suo volo è pieno di contraddizioni
e non ha problemi di moralità.

La realtà è un uccello che non ha memoria
devi immaginare da che parte va 

Io mi nutro solo di un uccello strano
è da tanto tempo che gli do la caccia
vivo per colpire quella bestiaccia
altrimenti muoio di inutilità.

La realtà è un uccello che non ha memoria
devi immaginare da che parte va 

Va la mia realtà
come la vita che mi sfugge
ed io mi aggrappo come un naufrago qua e là.
Il mio destino è questo affanno
questa corsa verso il vero per scoprire
quel mistero che da sempre è la realtà.

Noi crediamo ancora ai grandi ideali, ai grandi schieramenti
La realtà è più avanti!
Noi crediamo ancora alla gente onesta, agli uomini efficienti
La realtà è più avanti!
Noi crediamo ancora alle facce nuove, ai partiti giusti
Siamo di destra, siamo di sinistra
siamo democratici, siamo progressisti
La realtà è più avanti!
Siamo sempre indietro.
La realtà è più avanti!
Siamo sempre indietro

La realtà è un uccello che non ha memoria
devi immaginare da che parte va 
La sedia!
La sedia è la sedia: visione globale dell'  oggetto.
Generalmente di legno, faggio evaporato, noce dei casi migliori, talvolta di vimini, caso limite, non globale.
La sedia serve per sedersi e se di vimini stride alla pressione dei culi obesi, pesanti, sempre seduti: fenomenologia dell'  oggetto.
Già, ma chi si siede?
Qui il discorso si fa più difficile ed occorre un' analisi più profonda alla luce della quale emerge un verità sconcertante: si siede chi ha la sedia.
Chi non ce l'  ha?
Chi non ce l'  ha è costretto a stare in piedi. Se ne deduce che inevitabilmente la sedia opera nell'  umanità una piccola divisione.
Ma chi ha la sedia è gentile e la cede a chi è in piedi?
No! Chi ha la sedia se la tiene e ci sta comodamente seduto.
Ma allora cosa ci rappresenta il "Prego s'accomodi"?
Il "Prego s'accomodi" è un modo di dire, signorile e democratico, che fa notare le differenze ma con gentilezza. Meglio sarebbe sostituirlo con "Prego stia pure in piedi", ugualmente gentile però più vero!
Io la sedia ce l'  ho però sto in piedi.
No, mi dispiace questo caso non è previsto!
Come non è previsto? Cercate di prevederlo perché io sono uno in piedi con la sedia.
Beh, allora diciamo che soggettivamente sei uno di quelli che stanno in piedi, ma oggettivamente
[Al centro della scena buia una sedia illuminata. Voce fuori campo:]
 Secondo me quella sedia lì va spostata.
 Anche secondo me quella sedia lì va spostata.
 Facile dirlo quando l'  han detto gli altri. 
 Se è per questo sono anni che lo dico e nessuno mi ascolta.
 Da una approfondita analisi storica e sociologica viene fuori che quella sedia pesa dai nove ai dieci chili.
 Non sono d' accordo. Dai sondaggi il 2% degli intervistati dice che pesa dai cinque ai sei chili, il 3% dai sei ai sette chili, il 95% non lo so e non me ne frega niente. Basta che la spostiate.
 Secondo me per spostarla bisognerebbe prenderla con cautela per la spalliera e la metterla da un' altra parte. (*)
 Eccesso di garantismo. Al punto in cui siamo non resta che affidarsi a una figura autorevole e competente, forse un tecnico. Magari di destra appoggiato dalle sinistre. (*)
 Un tecnico? No, un tecnico non può garantire la stabilità della sedia e poi costituisce un' anomalia antidemocratica e anticostituzionale. (*)
 Se è così cambiamo la Costituzione.
 Non è una cosa che si può fare da un giorno all'  altro. Nel frattempo propongo di indire un referendum.
 Non si troveranno mai 500.000 firme per spostare una sedia.
 E allora non c' è scelta: elezioni anticipate.
 No, le elezioni oggi no. Sarebbe troppo grave per il Paese. Forse domani.
 Rimane il problema urgente della sedia da spostare.
 Su questo sono d' accordo. Può essere un punto di incontro.
 Parliamone.
 Parliamone.
 Parliamone.
 Parliamone.

------------------------------------------------------------------------------------
Nota: Nella versione della stagione 1994-'95 il testo è leggermente diverso (*)
 Secondo me per spostarla ci vorrebbe qualcuno che la prendesse delicatamente per la spalliera e la mettesse da un' altra parte.
 Eccesso di garantismo. Al punto in cui siamo è assolutamente necessario prenderla in qualsiasi modo. Anche a calci.
 A calci? Ma questo è profondamente antidemocratico e anticostituzionale.
Basta non guardare
in fondo alla propria faccia
e non frugarsi dentro agli intestini
ogni domanda al corpo
può essere una breccia
un inizio di inquietudini e di ossessioni.

La smorfia avanza da sola
la smorfia non è indulgente, affiora pian piano
e non puoi neanche controllarla
racconta spietatamente come siamo.

E dopo vent'anni si comincia ad avere
la faccia tutta presa da quella smorfia
che avanza sicura con un percorso preciso
e diventa uno specchio di miseri errori
non permette a nessuno di esser bello di fuori
ti vien su dal di dentro e si blocca per sempre sul viso.

Basta non guardare
in fondo alla propria faccia
e non frugarsi dentro agli intestini
ogni domanda al corpo
può essere una breccia
un inizio di inquietudini e di ossessioni.

La smorfia che porta sul viso 
un uomo a confezionarla ci impiega una vita
e non sempre riesce a terminarla
da quanto questa smorfia è complicata.

E quanti giri ha dovuto fare
tra le viscere del suo corpo
quasi avesse un fatale appuntamento
quante orribili contorsioni
per raggiungere la sua faccia
per esprimere tutto il suo fallimento.

E l'  uomo che ti trovi davanti
in una strada deserta ti fa una certa paura
non tanto per la sua cattiveria
ma proprio per la sua bruttura.

Basta non guardare
in fondo alla propria faccia
e non frugarsi dentro agli intestini
ogni domanda al corpo
può essere una breccia
un inizio di inquietudini e di ossessioni.
La solitudine
non è mica una follia
è indispensabile
per star bene in compagnia.

Uno c' ha tante idee
ma di modi di stare insieme
ce n'è solo due
c' è chi vive in piccole comuni o in tribù
la famiglia e il rapporto di coppia
c' è già nei capitoli precedenti,
ormai non se ne può più.

La solitudine
non è mica una follia
è indispensabile
per star bene in compagnia.

Certo, vivendo insieme
se chiedi aiuto
quando sei disperato e non sopporti
puoi appoggiarti.
Un po' di buona volontà
e riesco pure a farmi amare
ma perdo troppi pezzi e poi
son cazzi miei, non mi ritrovo più.

 Vacca troia! dove sono? Eccoli lì che se li mangiano i miei pezzi cannibali! Troppa fame, credimi gli dai una mano ti mangiano il braccio Ve la dò io la comune! Cannibali Credimi, da soli si sta bene In due? È già un esercito.

La solitudine
non è mica una follia
è indispensabile
per star bene in compagnia.

Uno fa quel che può
per poter conquistare gli altri
castrandosi un po'
c' è chi ama o fa sfoggio di bontà, ma non è lui
è il suo modo di farsi accettare di più
anche a costo di scordarsi di sé
ma non basta mai.

La solitudine
non è mica una follia
è indispensabile
per star bene in compagnia.

Certo l'  eremita
è veramente saggio
lui se ne sbatte e resta in piedi
senza appoggio. 
Ha tante buone qualità
ma è un animale poco sociale.
Ti serve come esempio e poi
son cazzi suoi, non lo rivedi più.

 Vecchia troia! Se ne frega lui che carattere Sì, va bene, ci ha del fascino, ma è un po' coglione, credimi Che provi, che provi lui a fare un gruppo come noi! Giù dal monte porca vacca! No, eh si rifiuta che individuo. Meglio noi credimi: sempre insieme, che costanza, uniti attaccati sempre attaccati come i ciglioni

La solitudine
non è mica una follia
è indispensabile
per star bene in compagnia.
Non si fuma nella stanza del bambino.
Ecco   probabilmente si potrebbe immaginare   pensiero   allucinazione   forse sogno   in questo dolce   chiamiamolo così   mondo   in questa luce   si potrebbe dire   morbida   lenzuola rosa   azzurre   senza mai rompere   certo, la tradizione   sì, la culla   apine   farfalline   DLIN DLON DLAN   farfalline   come dire, il festival   sì, del Giappone - e poi ciucci   tettarelle   peluches   GMEH GMEH   i peluches   e il latte   l'  odorino   la cacca   che in genere fa   diciamo così   schifo   ipotesi cancellata   meravigliosa   morbida   giallina   complimenti.
Rieccola   la stanza   sì, del bambino   sempre uguale   no, diversa   un lettino   con le sbarre   certo, movibili   un girello   un passeggino   due passeggini   non si sa mai   la carrozzina, già, è vero, la carrozzina   cabriolet   ipotesi cancellata   ombrellino   cappottino   salopette   scarpette n° 25, 26, 27   si tiene tutto   può venir buono   non si sa mai   e poi tute   tutine   con Minnie - Pluto   Topolino   Ronaldo.   Ronaldo!   e poi casine   castelli   fortini   soldatini   e 'pasol'  , 'pasol'  , 'pasol'  ,   voglio dire   puzzle, puzzle, puzzle.
E poi la stanza   sì, del bambino   certo, invasione   i parenti   gli zii   i cugini   i cugini dei cugini   senza offesa   mai visti   ammiccamenti - paroline   risatine   smorfie scimmiesche   del bambino   ipotesi cancellata   degli adulti   vocine strane   affettate   anche il nonno   diciamo così   vecchio stile   sì, il notaio CIP CIP CIP   PIO PIO PIO   la bocchina   sì, a culo   s'avvicina   pernacchietta   pernacchietta bis   ha detto mamma!   ha detto mamma!   ipotesi cancellata   ha detto UÀ UÀ   geniale.
E poi ancora   la stanza   sì, del bambino   cambiata   certo, col tempo   giochi   giochini   un mese   una settimana   il giorno dopo   già scordati   abbandonati   una montagna   voglio dire   un cimitero   braccia   gambe   calpestate   diciamo così   mai più usate   inutili   disgustose   sazietà – opulenza   nausea   sì, chiamiamola proprio così   nausea.
Ecco   probabilmente   si potrebbe immaginare   in questo assurdo   chiamiamolo così - mondo - pensiero   allucinazione   forse sogno   lampo improvviso   canzone   gioco di bambini   oggetti   oggettini   rifiutati   sì, con violenza   grande fuoco   incendio   sì, doloso   in questo lurido   chiamiamolo così   mondo   grande fuoco   grande fuoco   incendio   gioco di bambini   intuizione precoce   purificazione   situazione mondo   certo, immaginiamo   tutta quella roba   che brucia   brucia   brucia   fazzoletti   pannolini   omogeneizzati   pupazzi, pupazzetti   trenini   carrozzine   Barbie   Mazzinga   altri mostri   certo, un sogno   meraviglioso   impossibile   mai sognato   invasione   tutto qui - macchinine   pile   luci   suonini   cani   gatti   coniglietti   coccodrillini   robottini   e ancora Barbie   Barbie che lava   che stira   che si spoglia   Barbie che piscia   che caga   e spade   corazze   razzi   kalashnikov   che sparano   uccidono   distruggono   e mostri   mostri orrendi   di plastica   lucidi   argentati   spaventosi   e tutta   tutta quella valanga di merda   che farebbe diventare   diciamo così   imbecille   anche il giovane   Albert Einstein.
Però non si fuma nella stanza del bambino.
c' è tutta una vita nella stanza del nonno.
Ecco - probabilmente - si potrebbe immaginare - pensiero - allucinazione - forse sogno - in questo assurdo - chiamiamolo così - mondo - piccole finestre - semichiuse - odore strano - particolare - non sgradevole - mobili antichi - dignitosi - anni cinquanta - antiquariato - certo, tra poco - vecchie foto - eccolo – lui, alpino - con la penna - certo, sul cappello - campagna di Russia - battaglione - si potrebbe dire - eroico - partiti ottomilacinquecento - tornati centocinquanta - lui compreso - che tempra - partigiano - sì, anche - ma dopo - subito dopo - socialista - certo, ma cattolico - attività - ricostruzione - dopoguerra - rappresentante - sì, efficace - dinamico - seicento multipla - grande scritta - Idrolitina.
E poi la casa - sì, del nonno - in questo assurdo - chiamiamolo così - posto - altri oggetti – coppe - trofei - corridore - ciclista - non esageriamo - dilettante - gran passione - Coppi e Bartali incorniciati - sui Pirenei - credo - passaggio di borraccia - sì, ma chi la passa - mai saputo - non importa - viva l'  Italia - e poi in un angolo - la sua gloriosa - certo, fisarmonica – animatore - suonatore - come dire - festini - donne - allegria - motivetti - 'Volo del calabrone'? - no, mai riuscito - specialità 'Bongo Bongo'.
E poi la stanza - sì, del nonno - sopra il letto - grande foto - sì, l'  Elvira - la moglie - morta - colpa sua - non si sa - si potrebbe dire - mai a casa, lui - quattro amanti - ipotesi probabile - giovani - che nonno! - anche ora - malattie - acciacchi  - non importa - è facile intuire - infermiera - aitante - pettoruta - lampo improvviso - si ringalluzzisce - diciamo così - il nonno - mano moscia - fugace  - toccatina di culo - reminescenza cattolica - sì, vecchio tastamento - che Dio mi perdoni - che Dio lo perdoni.
E poi la stanza - sì, del nonno - boccette - vitamine - pastiglie - la televisione - LA TELEVISIONE NONNO! - macché, tutto volume - sempre lì - incollato - proprio lui - così energico - vitale - sempre meno - apatia - sonnolenza - insonnia - memoria - diciamo pure - assente - autosufficienza - sempre meno – il pensiero - adagiato - passivo - e le visite - sì, dei parenti - sempre meno - sempre meno - solitudine - solitudine - solitudine totale.
Ecco - probabilmente - si potrebbe immaginare - pensiero - allucinazione - forse sogno - in questo assurdo - chiamiamolo così - mondo - la stanza - sì, del nonno - no, dei nonni - di tutti i nonni - peggiorata - più buia - più nessuno - malinconia - desolazione - sconforto - e poi dolori - artrosi - cefalea - insonnia - diarrea - vomito - nausea - senza poter più - diciamo così - alzarsi - incontinenza - perdite - pannoloni - vergogna - casa di riposo - ipotesi cancellata - non c' è posto - clinica privata - ipotesi cancellata - troppi soldi - in questo assurdo - chiamiamolo così - mondo - senza poter più - diciamo così - servire - sì, a qualcuno - a qualcosa - rinchiuso - rintanato - abbandonato - gettato via - in questo osceno - chiamiamolo così - mondo - così lontano - da un' esistenza - che lentamente - scompare - totalmente ignorata - in questo porco - chiamiamolo così - mondo - che continua la sua corsa - convulsa - frenetica - travolgente - non c' è tempo - non c' è tempo - non c' è tempo.
Però c' è tutta una vita nella stanza del nonno.
Vi presento la mia famiglia
non si trucca, non si imbroglia
è la più disgraziata d' Italia,
anche se soffriamo molto
noi facciamo un buon ascolto
siamo quelli con l'  audience più alto.

I miei genitori due vecchi intronati
per mezz'ora si sono insultati
a "c' eravamo tanto amati",
dalla vergogna lo zio Evaristo
si era nascosto, povero Cristo,
lo han già segnalato a "Chi l'  ha visto?".

Il Ginetto dell'  Idroscalo
quando la moglie lo manda a "fanculo"
piange in diretta con Sandra Milo,
per non parlare di mio fratello
che gli han rotto l'  osso del collo
ora fa il morto a "Telefono giallo".

Come ti chiami, da dove chiami,
ci son per tutti tanti premi,
pronto, pronto, pronto tanti gettoni, tanti milioni,
pronto, pronto, pronto con Berlusconi o con la RAI.

E giù in Aspromonte c' ho dei parenti,
li ho rivisti belli contenti
nello "Speciale rapimenti",
mentre a Roma c' è lo zio Renzo
che è analfabeta ma ha scritto un romanzo
è sempre lì da Maurizio Costanzo.

E la fortuna di nonna Piera
che ha ucciso l'  amante con la lupara
ha preso vent'anni in "Un giorno in pretura";
mio zio che ha perso la capra in montagna
che era da anni la sua compagna
ha fatto piangere anche Castagna.

Come ti chiami, da dove chiami,
ci son per tutti tanti premi,
pronto, pronto, pronto tanti gettoni, tanti milioni,
pronto, pronto, pronto con Berlusconi o con la RAI.

E poi chi c' è? Ah già, la Tamara
un mignottone di Viale Zara
che ha dato lezioni a Giuliano Ferrara,
e alla fine c' è nonno Renato
che c' ha l'  AIDS da quando è nato
ha avuto un trionfo da Mino d' Amato.

Vi ho presentato la mia famiglia
non si trucca non si imbroglia
è la più disgraziata d' Italia.
Il bel paese sorridente
dove si specula allegramente
sulle disgrazie della gente.

Come ti chiami, da dove chiami,
stiam diventando tutti scemi,
pronto, pronto, pronto stiam diventando tutti coglioni,
pronto, pronto, pronto con Berlusconi o con la RAI.
Non so se anche a voi, ma a me la vita è diventata difficile, non tanto nelle decisioni fondamentali, che quelle non ce le ho neanche più No, perché magari uno crede di scegliere nelle cose importantissime; invece il più delle volte la vita è frutto di circostanze casuali, non è che si decide capita così. E allora va a finire che le uniche cose in cui si sceglie veramente sono quelle più insignificanti, quelle dove non si crede neanche di scegliere.
In fondo è chiaro che un paio di scarpe serve per camminare, una macchina per spostarsi e un orologio per sapere che ora è. Sembrerebbe che uno vale l'  altro; e invece no, non me lo vengano a dire. È proprio lì che uno si afferma come persona, è lì che uno cerca di distinguersi, è l'  unica speranza che gli rimane.
Intendiamoci, non c' è nessuno che ammette di farsi un problema del proprio modo di apparire: "No, io non ci bado alla mattina non è che mi vesto qualsiasi cosa, purché sia comoda". Mah! Io ho un amico scarpe inglesi, pantaloni marrone scuro, golf beige Dico: Accidenti, come sei perfetto! "Ma figuriamoci" fa lui "prendo a caso, quello che mi viene!" Ma pensa! e io che sono lì che mi aspetto da un giorno all'  altro di vedermelo in bianco, rosso e verde; tanto lui pesca a caso Macché: varie tonalità del beige. Che culo che ci ha! 
La gente dice che non ci bada. Si vergognano gli uomini, tutti. Prendono a caso. Perché l'  uomo non può, ha un suo rigore Anche allo specchio non si guarda mai. un' occhiatina di nascosto, e via. Un po' trasandato, spettinato Spettinato bene, però.
Perché effettivamente l'  aspetto definisce. Se uno porta la giacca e la cravatta è rassicurante. Ti viene subito in mente l'  ufficio, la banca, l'  IVA, le bolle di accompagnamento È uno regolare. Se però ai piedi porta sandali afro-cubani attenzione: può essere già un look. No, no, il look è un' altra cosa Di questo ne parliamo poi. Sì, insomma alcuni l'  hanno trovato un modo di portare la giacca e la cravatta che è un' altra cosa: è oltre. Ma come fanno? Se me la metto io, la giacca e la cravatta, sono subito in banca. E se mi metto i sandali? Sono un impiegato di banca coi sandali afro-cubani.
E sì, vestirsi è diventato difficilissimo, impossibile cioè io io vorrei vestirmi normale. Ecco, il normale non c' è. La giacca non la posso mettere, va be'. Sì, magari una maglia, un paio di pantaloni, appunto, uno non ci bada E no, c' è modo e modo di non badarci. Perché con una maglia targata Tacchini sei un Tacchini! È una mania: targhette, righe, taschine, cervi, ochette, serpentelli Ecco, normale non c' è.
Per i pantaloni è più facile. Ce n'è una gamma infinita. Il jeans tutto sommato Però è un po' troppo. Coi jeans uno si vede che ha i jeans. E poi la linea, il taglio: larghi di culo, stretti di culo, bassi di vita, alti di vita, larghi di coscia, corti di gamba, stretti, tutto schiacciato, stretti, stretti, a zampa! Io ne vorrei un paio normali, giusti, che come cominciano finiscono. Non li fanno. Troppo stravaganti. Adesso ne fanno un tipo che ci siamo, mi convince: parte giusto, continua bene e poi (si stringono rapidamente in fondo). A questo punto metto gli stivali e siamo a cavallo! Se vado in giro a cavallo in via Manzoni forse mi notano. Uno come me, che vuol essere normale, non può.
Ecco, sì, per me vestirsi vuol dire sentirsi giusti, è un problema più intimo Quando uno cerca di essere in sintonia con le cose che mette, con gli indumenti, non sa da che parte cominciare. Uno si alza la mattina col pigiama Ecco, per esempio, io sono un tipo da pigiama o no? Va be' uno si alza è nudo Alle donne piacciono quelli che dormono nudi. Chissà se è vero Va be' non importa Dicevo, io sono lì nudo cerco le mutande: un batuffolino! Due o tre centimetri di stoffa che con l'  elastico [gesto come a dire: diventano piccolissime]. Ecco, il problema comincia dalle mutande; bisognerebbe farci uno studio. Quelle lì piccoline sono tremende. Coprono appena appena quello che devono coprire, vengono su sempre più strette, e finiscono ai lati con un filino che è vero, allunga la gamba, ma non capisco perché un uomo con la coscia piena di peli deve avere gli stessi problemi di Carmen Russo.
Sì, però non vorrei neanche essere uno di quelli che portano le mutande lunghe, quelle dei colonnelli. No, non sono più così; le rifanno a righine o a quadrettini, in versione americana, neanche brutte. Una volta ci avevo pensato però si notano un po' troppo. È come se uno si fosse preoccupato di essere elegante con giù i pantaloni.
Ma è possibile che non si riesca a comprare un paio di slip che non venga in mente niente che non si possa dire: Ecco, quello lì è così. È come quelli che ci hanno quelle mutande lì.
Bisognerebbe non spogliarsi mai. Certo che smettere di fare l'  amore perché uno non ha trovato la sua mutanda non è previsto neanche dalla Chiesa Cattolica! 
Maledizione! Non so più come vestirmi! Non posso mettere più niente! E pensare che invece c' è gente che può fare tutto; può mettersi le cose più assurde e va sempre bene. Tanto loro non si vestono per vestirsi Hanno inventato il look. Praticamente è come se fosse sempre carnevale: cavallerizzi, giocatori di rugby, vedove nere, cow-boy, arancioni, finti ciechi, David Bowie! Tu sei lì che parli con uno magari devi firmare un contrattolui è vestito da pirata: che c' entra?
È normale non è mica un pirata, ci ha il suo look Una volta i posti dove fioriva di più il look erano i manicomi. Adesso li hanno chiusi. Sono tutti in via Manzoni.
Cosa non fa la gente per farsi notare! No, non credo che sia sempre esibizione. Credo che sia anche un bisogno intimo, legittimo un bisogno di sentirsi almeno in qualche cosa unici. È come se avessimo la sensazione di non avere più niente che ci distingua, la paura di essere tutti uguali, in tanti È il numero che ci spaventa.
Ma forse abbiamo creato ancora più confusione. La massa non è un fatto numerico. Si può essere milioni e milioni, anche simili, e non essere massa, rimanere persone Credo che sia possibile. E magari può esserci una persona sola che invece è massa.
Non è il numero. È la testa.
Vi voglio confessare una cosa. Vera, tra l'  altro. Una sciocchezza, pero' insomma Io da un po' di tempo non so più come vestirmi. Oh, non è un problema, però è un fastidio quotidiano. E poi mi pare di essere l'  unico. Gli altri: "No" dice, "io alla mattina non è che mi vesto pesco a caso, qualsiasi cosa, purché sia comoda".
Ahla  gente dice che non ci bada. Gli uomini, poi, tutti. Pescano a caso. E già, perché l'  uomo non può, capisci? c' ha un suo rigore, eh! Anche allo specchio, non si guarda mai. Nooo! un' occhiatina di nascosto, e via. Un po' trasandato, spettinato Spettinato bene, però. E sì, perché effettivamente bisogna dirlo: l'  aspetto definisce. 
Se uno porta la giacca e la cravatta è rassicurante. Ti viene subito in mente l'  ufficio, la banca, l'  IVA, le bolle d' accompagnamento è uno regolare. Se però ai piedi porta sandali afro-cubani attenzione: può essere già un look. 
Ma a parte questo, c' è della gente che ha trovato un modo di portare la giacca e la cravatta che non è così tipicizzante. Come fanno? Io se mi metto la giacca e la cravatta mi sento subito in banca. E se mi metto i sandali? Sono un impiegato di banca coi sandali afro-cubani.
Non c' è niente da fare, per me vestirmi è diventato difficilissimo. Io vorrei vestirmi normale. Ecco, il normale non c' è. Magari una maglia, un paio di pantaloni, appunto, uno non ci bada Eeeh! c' è modo e modo di non badarci. Perché con una maglia targata Tacchini sei un Tacchini! È una mania: targhette, righe, taschini bordati, cervi, ochette, serpentelli, armadilli, coccodrillini normale non c' è.
Magari per i pantaloni è più facile. Beh sì, di pantaloni ce n'è una gamma infinita. Il jeans, tutto sommato, eh? Però è un po' troppo. Coi jeans uno si vede che ha i jeans. A me piacerebbero di quel tipo lì, però un po' meno. E poi la linea, il taglio: larghi di culo, stretti di culo, alti di vita, bassi di vita, larghi di coscia, corti di gamba, stretti, tutto schiacciato, stretti, stretti, a zampa! Io ne vorrei un tipo normali, che come cominciano finiscono. Non li fanno. Troppo stravaganti. Adesso, devo dire, ne fanno un tipo che quasi ci siamo, mi convince perché come dire parte giusto, no? continua bene, eh? poi di colpo (si stringono rapidamente in fondo). A questo punto metto gli stivali e siamo a cavallo! Ecco, forse se uno va a cavallo in via Manzoni lo notano. Ecco, per uno come me, che vuol essere normale, non è possibile.
Ma sì, perché per me vestirsi vuol dire sentirsi giusti, è un problema più intimo ecco, quando uno vuole essere in sintonia con le cose che mette, con gli indumenti, non sa da che parte cominciare, sai Uno alla mattina si alza, no?, in pigiama Ecco, ad esempio, sono un tipo da pigiama io o no? Vabbe' non importa uno si alza, nudo. Alle donne piacciono quelli che dormono nudi. Chissà se è vero. Vabbe', io mi alzo nudo cerco le mutande: uno straccettino! Due o tre centimetri di stoffa che con l'  elastico (diventano piccolissime). Il problema comincia già dalle mutande, capisci? bisognerebbe farci uno studio. Quelle lì piccoline sono tremende. Coprono giusto giusto quello che devono coprire, poi vengono su sempre più strette, e finiscono ai lati con un filino che è vero, allunga la gamba, ma non si capisce perché io debba avere gli stessi problemi di una ballerina. Non posso neanche mettermi i mutandoni Quelli lunghi, quelli dei colonnelli.è ridicolo. Adesso non ne fanno più così. Adesso ne fanno a righine, a quadrettini, a fiorellini, neanche brutte devo dire però si notano, dai, si notano troppo. È come se uno si fosse preoccupato prima non si sa mai di essere elegante con giù i pantaloni. Dai!
Ma è possibile che non si riesca a trovare un paio di slip che non venga in mente niente, eh? che una donna non possa dire: "Ecco, quello lì è così, é come quelli che portano quelle mutande lì."?
Bisognerebbe non spogliarsi mai. Certo che anche smettere di fare l'  amore perché non si é trovata la mutanda giusta non è previsto neanche dalla Chiesa Cattolica! 
Maledizione! Non so come vestirmi, non so cosa mettermi. E pensare che c' è della gente che può fare di tutto, può mettersi le cose più assurde e va sempre bene. E per forza, loro non si vestono mica per vestirsi, no Hanno inventato il look. Il look è il look è è praticamente come se fosse sempre carnevale: cavallerizzi, giocatori di rugby, vedove nere, cow-boy, finti ciechi, arancioni, David Bowie Tu sei lì, magari devi firmare un contratto, una cosa anche seriaarriva il commercialista è vestito da pirata. È normale, ha il suo look.
Mamma mia, mamma mia cosa non fa la gente per farsi notare, eh? Però io non credo che sia soltanto un fatto di esibizione. Credo anche che sia anche un bisogno intimo, legittimo un bisogno di sentirsi almeno in qualche cosa unici. È come se avessimo la sensazione di non avere più niente che ci distingua, la paura di essere tutti uguali, in tanti è il numero che ci spaventa, eh?.
Ma forse forse abbiamo creato ancora più confusione. La massa non è un fatto numerico. Si può essere milioni e milioni, anche simili, e non essere massa, rimanere persone. Io credo che questo sia possibile. E si può essere invece  una persona sola che è già massa.
Non è il numero. È la testa.
Latte 70
burro 120
carne 2000
lavanderia, stireria
le tendine, le posate, i centrini 
le tovaglie ricamate, le lenzuola, le camicie 
le camicie le portiamo anche a lavare, ma basta 
sono stufo, sono stufo 
ogni giorno c' è una novità 
hai capito 
hai capito 
non si può andare avanti con te 
non ne posso più di un donna così.
E dai non piangere, e non piangere.

Amore 
ti prego vieni a tavola a mangiare
ti giuro non volevo litigare
dai vieni non farti pregare.

Amore 
lo sai che a volte parlo tanto per parlare
sto chiuso in quella stanza otto ore
son stanco, dovresti capire.

No, non capisci? 
Eh già, come al solito non capisci
tu non sai cosa vuol dire
tu non parli, non rispondi, te ne freghi
non mi guardi neanche in faccia e tu piangi, sì tu piangi 
così ti devo anche compatire
ma basta 
sono stufo
sono stufo
stai diventando peggio di tua madre
hai capito
hai capito
non si può andare avanti con te
non ne posso più di un donna così.

E dai non piangere
e non piangere.
Amore 
non hai finito neanche di mangiare
dai mangia qualcosa per favore
che dopo facciamo l'  amore.

Amore 
lo sai che a volte parlo tanto per parlare
sto chiuso in quella stanza otto ore
dai fa presto, facciamo l'  amore
oh amore
Senza offesa, lei è giovane, se ne faccia una scorta, più che può! Le carte sono importanti, sono tutto ssst! per sapere chi sei per farglielo vedere!
Guardi, senza offesa , ne ho quattro borse, ci dormo sopra. Sapete com'è nella confusione tutti ti fregano le carte. Lasci lì il tuo atto di nascita e  non lo trovi più. Sei rovinato.
È difficile rifarsi una vita senza essere nato!
E intanto, da qualche parte, c' è qualcuno che se lo gode il tuo atto di nascita Ingordi, affamati di identità!
Io non mi posso lamentare, guardi: quello che basta. Ma ce anche chi ne ha più di me. Parlavo con uno così, in confidenza, senza competizione, a un certo punto mi fa: "Lei non sa chi sono io!" tratratra! Era tutti. Che invidia!
Mi creda, non bastano mai. È colpa della pace. Troppo ordine.
In guerra c' era un gran casino, potevi sgattaiolare. In pace non si sta mai in pace. In pace non basta esistere, lo devi dimostrare, ci vogliono le prove. Cogito ergo sum Carte! Altro che Cartesio!
E poi manca sempre qualcosa. hai voglia di essere prudente.
Lei non mi crederà, ma quando vedo la polizia il tremore. Eppure ci ho tutto credo. Tutto dentro le borse, più i bolli incorporati, guardi, attestato di miopia, scadenza '78, guardi, deve eseere visibile. Ci ho tutto, eppure fischio fischietto sempre quando c' è la polizia. E gli butto lì quattro borse, indifferente. Tre giorni tre gironi a Ventimiglia Si capisce, gli danno un' occhiata Ma ce n'è anche di buoni, di padri di famiglia, chiudono un occhio.
E così io posso essere Lorenzi. Perchè io sono Lorenzi O no? Non importa, non si saprà mai. l' importante è che sono in regola, ce l'  ho tutte le carte, altrimenti come fai?
La gente si rassomiglia, si rassomiglia troppo. Non si riconosce più un boxer da un levriero, mi creda, che differenza c' è? Niente: una tamponatina. È la medaglietta che conta.
Uno ammazza un ragazzo vicino a Roma, si mette un paio d' occhiali, va in Svizzera: "Sono Cary Grant"  e, se ci ha le carte passa.
Scusi, ma lei è proprio lei? Senza offesa, ne ho visti di tipi come lei. Ero così anch'io. Non è rimasto più niente dell'  individuo, mi creda, niente. Finito, sgretolato Vuole un certificato? Scusi la rima. Ero un poeta io Lo prenda, lo prenda Quelli che resistono sono i peggiori, una valanga di spostati, come all'  uscita dei conservatori. Lo prenda prima che sia troppo tardi. Anch'io ero come lei, ero un poeta, ma ho smesso. E dopo un po' tutti quelli che smettono si rassomigliano, come io e lei. Sul terreno della sconfitta, mi creda, non c' è nessuna differenza tra un filosofo che fa il barista, un ladro in disuso e un rivoluzionario smesso, senza offesa.
Tra un po' saremo tutti uguali. Tutti uguali, certo, nei fallimenti. Ecco, questa sì che è una bella aggregazione! Vengo anch'io senza offesa.
Le persone si uniscono, mi creda, per un autobus che non hanno preso.
Io, con un cervello come il mio, non ho paura di niente. Tutto previsto. Ogni situazione, qui: una casella. Ho faticato, eh! Fin da bambino, non so, per esempio, uno mi dava un pugno. Io niente. Lì per lì, pum! Lo prendevo. Poi andavo a casa, ci pensavo bene e tic una casellina. Certo, per sapere cosa fare. Infatti il giorno dopo tornavo lì e lui: pum! Un calcio. Benissimo: un' altra casella. 
Sì, perché quando una cosa non la conosci, ti capita improvvisa, non prevista, tipo "Mani in alto!". Tu che fai, eh? Ce l'  hai la casella? Allora te la fai. Me le son fatte tutte. Ogni situazione qui, un sunto. Il Bignami dell'  Uomo, ecco che cosa sono. Uhè, son mica schematico, eh, no Sono prudente. Le mie caselle me le tengo ordinate, numerate, sempre a posto, così per ogni occasione ho pronta la sua risposta, anche figurata. Per ogni casella una faccia. Funerale? Clac. Matrimonio? Clac. Un bambino? Clic. Amore romantico? Clac. Carnale? Claaac. Sembro un view-master.
c' è solo un momento, la sera, in quell'  attimo che sei tra il sonno e il non ancora, no? Ecco. Ho l'  impressione che il mio archivio l' inconscio non mi è congeniale. Non vorrei mai addormentarmi. l' unica cosa che mi frega è il sonno. Sì, perché magari sei lì, no, eccitato veli bianchi, bocche meravigliose, cosce bellissime sei sempre più eccitato gli oggetti si accavallano, spalle, reggiseni, poi ancora veli, piume dissolvenza tac! Ti viene in mente un tassista. Che fai? Ormai sei lì Lo ami! 
Amare un tassista non era nelle mie caselle. 
Sì, ma non c' è mica da allarmarsi, eh. Io non ho di queste preoccupazioni. Sì, d' accordo, in un sogno può succedere di tutto, ma nella vita normale io sono a posto.
E poi non sono soltanto le idee che si devono digerire: anche le cipolle!
Mia madre da bambino mi picchiava  M'è rimasto un peso sullo stomaco, una cipolla. Non mi va né su né giù. So che se la digerissi mi farebbe anche bene, perché non è detto che una cipolla ti faccia male, se la capisci, butti via quello che non serve e tieni la sostanza.
Mia madre voleva molto bene a mio fratello, simpatico mio fratello, piace anche alle donne.
Che peso, lo stomaco. Deve essere una cosa importante la digestione. Ho provato anche a metterlo un po' da parte il peso, le cipolle, come se non ci fossero: qualche foruncolino.
Mia madre per le indigestioni mi dava sempre la limonata Rougier. Era molto buona quand' ero malato, mia madre s'intende. Mio fratello non si ammalava mai. Era sano, e mia madre lo accarezzava, accarezzava anche me mia madre.
Non mi va giù. Potrei anche vomitare, ma vomitare non serve è come non mangiare, sì, lo so, l'  importante è digerire, devo digerire!

Coro: Mangiare. Mangiare per non morire ma digerire. Digerire.

Certo, certo, la cipolla infanzia formato mamma, formato fratello, formato Gesù si può anche digerire. Un po' di nausea, un po' di stitichezza ma poi vai. È che più avanti vai più ti trovi di fronte a certi cipolloni!

Coro: Mangiare. Mangiare per non morire ma digerire. Digerire.

Fate tutto facile voi. La mia vita è piena di cipolle. Anche lo stomaco non fa in tempo: cipolla scuola, cipolla lavoro, cipolla sesso, dai giù, giù.

Coro: Mangiare. Mangiare per non morire ma digerire. Digerire.

Va bene. Scuola, lavoro, sesso posso anche digerirli, che poi c' è da vedere, ma con la cipolla esistenza come la mettiamo? Non so, dico un dolore di quelli grossi, tipo cipolla famiglia. Che fai? Niente, non ne vieni fuori. 
Generalmente mi ricordo
una domenica di sole
una giornata molto bella
un' aria già primaverile

in cui ti senti più pulito
anche la strada è più pulita
senza schiamazzi e senza suoni

chissà perché non piove mai
quando ci sono le elezioni.

Una curiosa sensazione
che rassomiglia un po' a un esame
di cui non senti la paura
ma una dolcissima emozione,

e poi la gente per la strada
li vedi tutti più educati
sembrano anche un po' più buoni

ed è più bella anche la scuola
quando ci sono le elezioni.

Persino nei carabinieri
c' è un' aria più rassicurante
ma mi ci vuole un certo sforzo
per presentarmi con coraggio
c' è un gran silenzio nel mio seggio

un senso d' ordine e di pulizia.
Democrazia!

Mi danno in mano un paio di schede
e una bellissima matita
lunga, sottile, marroncina
perfettamente temperata

e vado verso la cabina
volutamente disinvolto
per non tradire le emozioni

e faccio un segno sul mio segno
come son giuste le elezioni.

È proprio vero che fa bene
un po' di partecipazione
con cura piego le due schede
e guardo ancora la matita
così perfetta è temperata

io quasi quasi mela porto via.
Democrazia!
Un incontro civile fra gente educata
che si alza in piedi e che si saluta
un incontro un po' anonimo reso più umano
da una cordiale stretta di mano.

Una mano appuntita, una mano un po' tozza
una mano indifesa che fa tenerezza
una stretta di mano virile e fascista
che vuol dire: non sono un pederasta!

Una mano un po' timida, poco convinta
tu parti deciso e lei ti fa la finta
una mano furbetta da pubblicitario
una mano pulita da commissario.

Una mano a spatola che scatta nervosa
un' altra suadente, un po' troppo affettuosa
una mano imprecisa, una squallida mano
da socialdemocratico, da repubblicano.

Una mano da artista, tortuosa e impotente
una mano da orso, pelosa e ignorante
una mano commossa di chi ha tanti guai
una mano da piovra che non ti lascia mai

un carosello inutile, grottesco e giocondo
in questa palla gigante che poi è il mondo!

Un mondo di assurdi esseri umani
un gioco abilissimo, un intreccio di mani
ci comunichiamo così spudorati
quando ci siamo affezionati.

Mani educate di anziani signori
mani abilissime di gente d' affari
mani che ti lisciano con troppa simpatia
con un tocco morboso che sa di sacrestia

un festival viscido e nauseabondo
in questa grande famiglia che poi è il mondo!

Mani di amici, di dottori, di insegnanti
mani di attori, di divi, di cantanti
mani di ministri che chiedono la fiducia
mani sottili manovrate con ferocia.

Mani bianchissime, schifose da toccare
mani inanellate di papi da baciare
mani scivolose di esseri umani
mani dappertutto, tantissime mani

le guardo, mi sommergo, annego e sprofondo
in questo lago di merda che poi è il mondo!
Un incontro civile fra gente educata
che si alza in piedi e che si saluta
un incontro un po' anonimo reso più umano
da una cordiale stretta di mano.

Una mano appuntita, una mano un po' tozza
una mano indifesa che fa tenerezza
una stretta di mano virile e fascista
che vuol dire: non sono un pederasta!

Una mano un po' timida, poco convinta
tu parti deciso e lei ti fa la finta
una mano imprecisa, una subdola mano
dal nuovo socialista un po' democristiano.

Una mano a spatola che scatta nervosa
un' altra suadente, un po' troppo affettuosa
una mano tesaa suo modo ribelle
una mano immacolata da CL.

Una mano molliccia che si tocca la pancia
una mano melliflua che chiede la macia
una mano incallita da vecchio comunista
una mano anchilosata col pugmo a mezz'asta

Una mano da artista, tortuosa e impotente
una mano da orso, pelosa e ignorante
una mano commossa che prega per noi
una mano da piovra che non ti lascia mai

un carosello inutile, grottesco e giocondo
in questa palla gigante che poi è il mondo!

Un mondo di assurdi esseri umani
un gioco festoso, un intreccio di mani
ci comunichiamo così spudorati
quando ci siamo affezionati.

Mani educate di anziani signori
mani vincenti di gente d' affari
mani che ti lisciano con troppa simpatia
con un tocco morboso che sa di sacrestia

un festival viscido e nauseabondo
in questa grande famiglia che poi è il mondo!

Mani di ministri che chiedono la fiducia
mani sottili manovrate con ferocia
mani potenti, violente per natura
mani mafiose che si muore di paura

Mani bianchissime, schifose da toccare
mani inanellate di papi da baciare
mani scivolose di esseri umani
mani dappertutto, tantissime mani

le guardo, mi sommergo, annego e sprofondo
in questo mare di merda che poi è il mondo!
Una pallina bianca è uguale a una pallina bianca.
Una pallina bianca è diversa da una pallina nera.
E nessuna delle due palline si è offesa. Strano. l' uomo, che ha il senso della giustizia, tende all'  uguaglianza. Anzi. Ha fatto un sacco di cose curiose in nome dell'  uguaglianza. Per l'  uomo l'  uguaglianza è addirittura una malattia. Noi tutti diciamo un bianco è uguale a un negro. Forse il negro è un po' più marroncino Oddio, non sarò mica razzista, eh? Devo stare attento. Sì, meglio dire che un bianco abbronzato è uguale a un negro. Pallido. 
La parola "diverso" non la si può proprio usare. Tranne che per le palline. Fa paura, ripugna il nostro senso di giustizia che ci porta ad altre conclusioni perfettamente logiche. Per esempio: l'  uomo è uguale alla donna. Uguale uguale uguale? Uguale. Certo, non si può mica essere razzisti! 
La parola "diverso" non la si può proprio usare. Tranne che per le palline. È ideologicamente scorretta ed è encomiabile questo sforzo pazzesco di parlare sempre di uguaglianza, ma talmente encomiabile che perdona a volte una certa trascuratezza del dato biologico. Certo, l'  uomo è proprio uguale alla donna. Tranne che per le palline. Basta, basta! Bisogna avere il coraggio di dire che un bianco è diverso da un negro, che un uomo è diverso da una donna, che uno svedese è diverso da un siciliano! 
Gli unici simpatici in questo senso sono i tedeschi. A loro il concetto di uguaglianza non gli ha mai sfiorati. Per loro è sempre stato chiarissimo che gli altri sono diversi. 
Sì, va be', ma a parte i tedeschi, che effettivamente sono un po' esageratini, anche noi appena usiamo la parola "diverso" subito tac, tac, tac, tac, tac, tac, tac. Ma, io dico, non si potrebbe essere diversi così, su un piano, tutta una base. l' ho chiesto al Governo. "Telefona al tuo Governo!" E io: "Pronto? Scusi non si potrebbe?" Così sarebbe la sciagura di non avere buoni capi che ci guidano democraticamente. Ahimè. Ho proprio paura che moriremo con l'  incubo del leader, del genio. A meno che
Una brutta giornata
chiuso in casa a pensare
una vita sprecata
non c' è niente da fare
non c' è via di scampo
mah, quasi quasi mi faccio uno shampoo.

Uno shampoo?

Una strana giornata
non si muove una foglia
ho la testa ovattata
non ho neanche una voglia
non c' è via di scampo
devo farmi per forza uno shampoo.

Uno shampoo? 

Scende l'  acqua, scroscia l'  acqua 
calda, fredda, calda 
Giusta!
Shampoo rosso e giallo, quale marca mi va meglio?
Questa!
Schiuma soffice, morbida, bianca, lieve lieve
sembra panna, sembra neve.

: La schiuma è una cosa buona, come la mamma, che ti accarezza la testa quando sei triste e stanco: una mamma enorme, una mamma in bianco.

Sciacquo, sciacquo, sciacquo.

Seconda passata.

Son convinto che sia meglio quello giallo senza canfora.
I migliori son più cari perché sono antiforfora.
Schiuma soffice, morbida, bianca, lieve lieve
sembra panna, sembra neve.

: La schiuma è una cosa pura, come il latte: purifica di dentro. La schiuma è una cosa sacra che pulisce la persona meschina, abbattuta, oppressa. È una cosa sacra. Come la Santa Messa.

Sciacquo, sciacquo, sciacquo.
Fffffff Fon.
Una brutta giornata
chiuso in casa a pensare
una vita sprecata
non c' è niente da fare
non c' è via di scampo
mah, quasi quasi mi faccio uno shampoo.

Uno shampoo?

Una strana giornata
non si muove una foglia
ho la testa ovattata
non ho neanche una voglia
non c' è via di scampo
sì, devo farmi per forza uno shampoo.

Uno shampoo? Sì, uno shampoo.

Scende l'  acqua, scroscia l'  acqua 
calda, fredda, calda 
Giusta!
Shampoo rosso e giallo, quale marca mi va meglio?
Questa!
Schiuma soffice, morbida, bianca, lieve lieve
sembra panna, sembra neve.

: La schiuma è una cosa buona, come la mamma, che ti accarezza la testa quando sei triste e stanco: una mamma enorme, una mamma in bianco.

Sciacquo, sciacquo, sciacquo.

Seconda passata.

Son convinto che sia meglio quello giallo senza canfora.
I migliori son più cari perché sono antiforfora.
Schiuma soffice, morbida, bianca, lieve lieve
sembra panna, sembra neve.

: La schiuma è una cosa sacra. È una cascata di latte che assopisce questa smania tipica italiana. È una cosa sacra: come una vacca indiana!

Sciacquo, sciacquo, sciacquo.
Fffffff Fon.
Una brutta giornata
chiuso in casa a pensare
una vita sprecata
non c' è niente da fare
non c' è via di scampo
mah, quasi quasi mi faccio uno shampoo.

Una strana giornata
non si muove una foglia
ho la testa ovattata
non ho neanche una voglia
non c' è via di scampo
devo farmi per forza uno shampoo.

Ssssssccccccende l'  acqua, scroscia l'  acqua 
calda, fredda, calda 
Giusta!
Shampoo rosso e giallo, quale marca mi va meglio?
Questa!
Schiuma soffice, morbida, bianca, lieve lieve
sembra panna, sembra neve.

: La schiuma è una cosa buona, come la mamma, che ti accarezza la testa quando sei triste e stanco: una mamma enorme, una mamma in bianco.

Sciacquo, sciacquo, sciacquo.

Seconda passata.

Son convinto che sia meglio quello giallo senza canfora.
I migliori son più cari perché sono antiforfora.
Schiuma soffice, morbida, bianca, lieve lieve
sembra panna, sembra neve.

: La schiuma è una cosa pura, come il latte. Purifica di dentro. È una dolce cascata che ti dà un senso di pace, di benessere, di pulizia. La schiuma è una cosa pura. E sacra. E bianca come la democrazia!

Sciacquo, sciacquo, sciacquo.
Fffffff phon.
Che faccia! Gli specchi non servono a niente. Non hanno tatto, sono maleducati. Dovrebbero riflettere un po' prima prima di riflettere la mia immagine. Io non sono mica così, almeno credo.
Intanto sono meno piatto. Il naso lì per esempio non sporge, non risulta. È un tutt'uno con la faccia. Non sono mica un pugile! Per potermi vedere bene ci vorrebbero uno, due, tre, quattro specchi. Ecco, così: quattro deficienti.
Che faccia io da sempre ho questa dominante verde che un po' mi preoccupa. Non sarà mica il fegato? No, ho fatto tutte le analisi. Mi hanno detto: "sano come un pesce". Approssimativi. Casomai "sano come un ramarro"!
E poi cosa si può vedere da una faccia ferma! Bisognerebbe riuscire a vedersi in azione. E allora tenti qualche espressione, qualche atteggiamento, ti muovi, ti agiti, piangi, ridi, eh, eh, eh che se poi magari uno ti vede da fuori dice: "Ma cosa fa quel narcisone davanti allo specchio?". Come "Cosa faccio?". Provo le mosse, come Little Tony! Cerco di vedermi in movimento. Per te è facile sapere come sono io perché mi vedi da fuori. Tu lo sai come sono io ma non sai come sei tu. Ignorante!
Maledizione, ognuno di noi sa benissimo come sono gli altri ma non sa com'è lui voglio dire, come appare fisicamente. E questo è un disagio, perché tu puoi percepire la tua immagine soltanto negli occhi degli altri.
Se per esempio una donna che ti piace ti rimanda di te un' immagine un po' schifosa, tu a poco a poco ti convinci che fai schifo. E questo è un dolore.
Se invece una donna che ti piace ti dice coi suoi occhi che tu sei un uomo meraviglioso, il migliore di tutti tu perdi la testa e le giuri amore eterno. E questa è una tragedia.
Ma a parte i fatti personali che ognuno c' ha i suoi, ogni mattina ti alzi, ti ritrovi davanti allo specchio e ti chiedi come sei.
Ebbene: non lo saprai mai.
Ma basta! Basta con questa esagerata attenzione all'  estetica. l' importante è sapere quel che succede, capire la realtà che ci circonda, l'  importante è sapere come va il mondo, eh. E per sapere come va il mondo
 Era una giornata di ottobre anche troppo qualunque, inerte. Ed è proprio in queste giornate che senti o ti illudi di poter dare un colpo di timone alla tua esistenza.

E poi mi ricordo
eravamo io, Giulia e Lorenza
e si correva in una strada sabbiosa
e tu ci venivi dietro con indifferenza
per non farci capire che eri gelosa.
Era il giorno in cui mi accorsi del nostro sfacelo
e decisi di starmene un po' solo.

Poi ho vissuto con Giulio
eravamo della stessa razza
e leggevamo le stesse poesie
mi piaceva la sua delicata e inquietante dolcezza
e si fondevano bene le nostre malattie.
Si cenava alla sera alle nove e piano piano
con la stessa dolcezza noi ci odiavamo.

Piano piano era già diventato
un rapporto pazzesco
e allora capii
che era meglio un pastore tedesco.

Oh, oh Lona!
È buona la Lona, è un cane perfetto
mi piace la sua distaccata, elegante fierezza
è un cane di razza, un esemplare stupendo
se la chiamo risponde al comando
e si muove di scatto
ho trovato con lei 
finalmente un rapporto perfetto.

Oh, oh Lona!
Le apro la bocca per farle un dispetto
lei reagisce, fa finta di mordermi, ma per giocare
si fa accarezzare e senza chiedermi niente
mi sta sempre vicino la Lona,
vuole solo il mio affetto
io la chiamo al mattino,
lei mi mette le zampe sul letto.

Buona Lona, devo uscire un momento
Buona buona, cosa ci hai da guardare
torno presto, lo sai, non ti posso portare
Ecco, vedi, sono già tornato
hai visto Lona, non sono partito
non fare quella faccia, non guardarmi così
sono qui.

Basta Lona! che cosa ti piglia?
Non lo vedi che mi ami troppo, che mi ami male?
Non è mica normale
anche se uno non vuole va sempre a finire così
che ci si assomiglia
tu sei tutto per me
sei una madre una moglie una figlia.

Ma non vedi come mi hai ridotto
sono sfinito, mi hai distrutto
non posso mangiare nel piatto dove mangi tu
non posso leccarmi i baffi
rincorrere gatti e farfalle
adesso ne ho piene le palle, non ne posso più.

Lona non mi puoi rimproverare
sto strisciando, ho imparato ad abbaiare
non parlo, non rido, non piango
mi gratto, mi annuso, mi rotolo nel fango
cammino a quattro zampe, non vedo più il cielo
comincio a ringhiare, mi è cresciuto anche il pelo

e mangio come un cane e dormo come un cane
e frugo per terra con il muso
e ti odio come un cane,
ti sbrano come un cane
ti ammazzo come un cane rabbioso
non ne posso più, non ho più rimorsi
non ho più pietà
non m 'importa un cazzo
ti ammazzo, ti ammazzo, ti ammazzo!

 Lona che pensi? Lo sento che pensi a qualcosa. Non sono violento. Non ci ho niente da dimostrare io. Te lo sei inventata tu che ero il padrone io non sono violento. La dovevi smettere di chiedere  è tutto lì. Ecco cosa dovevi fare 
Chiedere, sempre chiedere! E poi tu chiedi male cioè, è quel chiedere e non chiedere, avere paura ferita, ecco, sempre ferita, con quegli occhi lì Guardala!
Non c' è niente di peggio di chi ci resta male. Di tutti i modi di chiedere è il più tremendo. Meglio che uno dica: " voglio, voglio, voglio ", come (abbai mica (guaisce).
Fai la vittima, eh? E quando fai la vittima credi di essere remissiva, e invece sei violenta. Ecco, si, sei tu che sei violenta. Eh, si. Perché, la violenza si fa solo col fucile? E la violenza non aggressiva? E la violenza docile? La violenza di chi non può essere abbandonato, di chi non ce la fa a star sola e fa quella faccia lì, quegli occhi lì che conosco a memoria, che fa finta di dire " tu puoi anche andartene via "
Non è vero, non è vero che esistono due possibilità. Io ce ne ho una sola E questa è violenza. Non posso andar via perché mi ricatti, mi ricatti col tuo dolore assurdo! 
Scusa Mi ricatti con l'  amore, col tuo grande amore.
A me non mi fa niente bene essere amato molto. Almeno così. Dammi retta, appena uno ti ama così scappa. Non è mica gratis. E pensare che c' è chi si lamenta perché non è amato. Ma essere amato allora? È una cambiale prima o poi la paghi. Una cambiale a scadenza indeterminata, ma che incombe Un incubo.
Mi piacerebbe essere un camionista coi vetri tappezzati di cani e di donne Ma lì, solo lì, per guardarli prima di dormire. Insomma, si fa per dire Non ti offendere, Lona, non l'  ho detto per te. Certo, certo. Se ci avessi avuto un camion ti avrei portato con me.

E poi mi ricordo
che senza un preciso ricordo
rivedevo gli amici come un convalescente
camminando in posto affollato e un po' assurdo
con la faccia di uno che ne ha passate tante
e il mio orecchio un po' sordo, un po' assente, registrava
le parole di un amico che mi raccontava

tutto quello che era successo
quando non c' ero.
Statistica di coppia:
sopravvissuti zero.
La notte faccio sempre tardi, non certo per divertimento
la notte è il mio elemento.
Gli amici, la conversazione, quaranta sigarette, un po' di vino
comincio a stare meglio e mi si alza il tono.

Ma di mattina, ci tengo a precisare, all'  una di mattina
c' è sempre un cretino che suona
perché il cretino è un amico che sa che stai dormendo
e allora insiste, l'  amico è tremendo.

Mi alzo come un deficiente 
e gioco a mosca cieca con gli oggetti
non mi diverto niente.
Sarebbe il caso di sfruttare l'  intelligenza della notte 
invece di sparar cazzate, mettere a posto le ciabatte.
Mi aggiusto le mutande intanto che attraverso il corridoio
c' ho un freddo brrr che muoio.
La giacca del pigiama è quasi sempre troppo corta
mi accosto un po' chinato e apro un pelo di porta.

"Ah, sei tu, Luciano" 
(è l'  ultima persona che vorrei vedere).
"Ah, sei tu Luciano, mi fa piacere".

Lui mi si butta al collo, un tenero abbraccio
ha gli occhi gonfi, è pallido come uno straccio
mi stringo nella giacca del pigiama, un po' cortina
barcollo, poi raggiungo la cucina.

Così in mutande non sono a mio agio
ma lui non può capire
sono il suo salvatore, ormai mi ha scelto
sono un gruppo d' ascolto.

: "Eh, sì, lo so, Luciano, le donne"

"Luciano, sono troppo nudo, dovrei mettermi almeno i pantaloni"
ma lui non mi dà tregua, non sente ragioni
e lo capisco, certo non è il caso di occuparsi di pudore
quando un amico è disperato, soffre e piange e poi magari muore.

"Un attimo soltanto", provo a dire
"dovrei andare"
Sono anche debole di reni
meglio non dirlo, per carità, di fronte ai suoi problemi.

Infatti lui mi butta addosso una tale dose di dolore
che non mi lascia neanche il tempo di pisciare.
"Povero Luciano"
(devo dirgli qualche cosa di geniale)
"Povero Luciano, come stai male".

Lui soffre da morire, non esagera affatto
è proprio vero, gli è successo di tutto.
Se non fosse per come mi scappa lo potrei capire
del resto anch'io ho sofferto per amore, purtroppo devo andare.

Ma lui mi piange sulla spalla, mi vuol bene, mi si butta addosso
non vuole mica, non c' è cristo che mi mandi al cesso.
Sono anche debole di reni, non ne posso più, maledizione
la sento scivolare un po', la fermo subito con il trucco della contrazione.
Poi con indifferenza mi asciugo un po' la coscia
che cosa vuoi che sia in confronto alla sua angoscia.

Riprende a lamentarsi, è una cascata
aiuto, un' altra goccia sulla coscia, questa volta non l'  ho fermata
io cerco di scappare, se posso lo mollo
ma è troppo disperato, mi si butta al collo.

Poveretto, gli muore anche la mamma e lui si spara, è tutto un morire
è nello squagliamento più totale, è nel terrore.
E io sono debole di reni, l'  ho già detto
inutile resistere, tanto è lo stesso
inutile resistere, lo so, lo so, oramai mi piscio addosso.

"Aiuto, Luciano, mi sto pisciando addosso!".
Non è possibile, non voglio, non posso
la sento scivolare, mi sto pisciando addosso
sento già il suo calore.

"Aiuto, Luciano, non la posso fermare!" 
Mi si è sciolto il cuore
sono una fontana, sono tutto un sudore.

: Aiuto, mollo tutto, adesso piscio, sì, piscio per due ore!

: "Luciano Dove vai, Luciano Dài, stai qui, vogliamoci bene. Ma come ti faccio schifo? Se stavo dormendo È colpa tua. Te e quella troia che t'ha lasciato. Dài, Luciano, non andar via, stai qui con me, Lu le donne sono tutte piscione!"
La notte faccio sempre tardi, non certo per divertimento
la notte è il mio elemento.
Gli amici, la conversazione, quaranta sigarette, un po' di vino
comincio a stare meglio e mi si alza il tono.

Ma di mattina, ci tengo a precisare, all'  una di mattina
c' è sempre un cretino che suona
perché il cretino è un amico che sa che stai dormendo
e allora insiste, l'  amico è tremendo.

"Ah, sei tu, Luciano" 
(è l'  ultima persona che vorrei vedere).
"Ah, sei tu Luciano, mi fa piacere".

Lui mi si butta addosso, un tenero abbraccio
ha gli occhi gonfi, è pallido come uno straccio
mi stringo nella giacca del pigiama, un po' cortina
barcollo, poi raggiungo la cucina.

Così in mutande non sono a mio agio
ma lui non può capire
sono il suo salvatore, ormai mi ha scelto
sono un gruppo d' ascolto.

"Luciano, sono troppo nudo, fammi mettere almeno i pantaloni"
ma lui non mi dà tregua, non sente ragioni
e lo capisco, certo non è il caso di occuparsi di pudore
quando un amico è disperato, distrutto dall'  amore.

"Un attimo soltanto", provo a dire
"dovrei andare"
Sono anche debole di reni
meglio non dirlo di fronte ai suoi problemi.

Infatti lui mi butta addosso una tale dose di dolore
che non mi lascia il tempo, mi tocca rimandare.
"Povero Luciano"
(dovrei dirgli qualche cosa di geniale)
"Povero Luciano, come stai male".

Lui soffre da morire, non esagera affatto
è proprio vero, gli è successo di tutto.
Se non fosse per come mi scappa lo potrei capire
del resto anch'io ho sofferto per amore, adesso avrei da fare.

Ma lui mi piange sulla spalla, mi vuol bene, mi si butta addosso
non vuole mica, non c' è cristo che mi mandi al cesso.
Sono anche debole di reni, non ne posso più, maledizione
la sento scivolare un po', la fermo subito con il trucco della contrazione.
Poi con indifferenza mi asciugo un po' la coscia
cosa vuoi che sia in confronto alla sua angoscia.

Riprende a lamentarsi, è una cascata
aiuto, un' altra goccia sulla coscia, stavolta non l'  ho fermata
io cerco di scappare, se posso lo mollo
ma è troppo disperato, mi si butta al collo.

Poveretto, gli muore anche la mamma e lui si spara, è tutto un morire
è nello squagliamento più totale, è nel terrore.
E io sono debole di reni, l'  ho già detto, inutile resistere, tanto è lo stesso
inutile resistere, lo so, lo so, oramai mi piscio addosso.

"Aiuto, Luciano, mi sto pisciando addosso!".
Non è possibile, non voglio, non posso
la sento scivolare, mi sto pisciando addosso
sento già il suo calore.

"Aiuto, Luciano, non la posso più fermare!" 
Mi si è sciolto il cuore
sono tutto una fontana, sono tutto un sudore.

: Aiuto, mollo tutto, sì, adesso piscio, piscio per due ore.

: "Luciano? Luciano, dove vai? Dài, non andare via. Ma come ti faccio schifo? Stavo dormendo. Dài, non fare così, Luciano, vogliamoci bene. È colpa tua. Te e quella scema che t'ha lasciato. Vogliamoci bene, Luciano dai"
Lui. Lui è. Lui è l'  essere perfettissimo. Lui ti dà la libertà di parola, di pensiero. Con Lui l'  uomo è libero. Libero di scegliere. Libero di farsi una carriera, di diventare qualcuno partendo dal niente, di raggiungere traguardi economici solidi e indistruttibili.
Con Lui non si corre il pericolo di diventare un numero, perché l'  uomo avrà sempre lo spazio per manifestare la sua personalità, il suo genio creativo, e tutte le sue facoltà individuali.
Lui, l'  onnipresente c' è sempre, dappertutto, nelle fabbriche, negli uffici, nelle scuole, certo, ma anche nelle strade, anche qui, ora, in questo momento, anche a casa tua è lì che ti guarda, anche quando fai all'  amore, non perché è un maniaco sessuale, no, ma perché vuole aiutarti a tenere unita la tua famiglia.
Lui, l'  onnipotente può tutto, ma non usa mai tutta la sua potenza. Sì, è vero, qualche volta è armato, ma non per sparare, no mai! Lui le armi non le usa. Le ha lì per farti riflettere. E se non rifletti capisce che hai scarse capacità di concentrazione. E allora ti mette lì in uno stanzino, tranquillo, indisturbato, senza finestre, per evitarti distrazioni di qualsiasi genere e non ti fa fretta: hai tutto il tempo che vuole.
Lui è una forza a se stante, quasi senza volontà, ma tramanda le sue leggi attraverso i suoi apostoli, che per il bene di tutti si occupano delle masse dirigendole nella produzione, nei rapporti umani, e persino nel tempo libero.
Questi apostoli, queste emblematiche figure, tanto vicine a Lui, sono i nostri Santi: sant'Agnelli, san Pirelli, san Costa san Giovanni Borghi, san Marzotto dei Filati, san Felice Riva di Vallesusa, martire.
Il nostro lavoro, i nostri affetti, la nostra vita insomma, la nostra condizione, tutto dipende da loro. Ringraziamo.
(Esterno giorno – spiaggia - l' attore, seduto su un muretto, parla a un cane) "Chicco, Chicco!" (lancia un legnetto) 
"Vieni qui! Vieni qui, Chicco! " Macché, non li riporta mai. Tutti i cani riportano i legnetti e lui no. Guarda un po' se io alla mia età devo trovarmi qui sulla spiaggia a tirare i legnetti che non me li riporta. Proprio io che gli animali in genere (come dire: li odio) Ma i cani, poi Questo viene qui, scodinzola e io gli tiro i legnetti. Che devo fare?
Lei dice che glieli riportava  Figuriamoci i padroni, si sa Mia zia Giustina poi è pazza per questa specie di cane. Quando ha dovuto separarsene ha pianto. Per lei è stata veramente una tragedia. Anche per me. Me lo sono beccato io. d' altronde al San Vincenzo non ce lo volevano. Mica stupidi. Guardalo lì: una specie di volpino incrociato con non so cosa, piccolo ma anche grassottello. Io non ci ho niente contro i bastardi. Però ne ho visti di più belli. Non ci vuol molto. Guarda come si muove con quelle zampette magre che si sposta a passettini. Sembra una bombola. E gli occhi? Non ho mai visto un cane con gli occhi così da pesce. E il modo di scodinzolare, solo con la sua codina: TRRR! Che impressione! Un tremito.
Mah!  poveraccio. Avrà già dodici anni, ma è rimasto un bambino un bambino scemo.
(tira un legnetto) "Vai! Vai Chicco vai! Ma no, è di là di là!" Non ci azzecca mai. Lo tiro di qua e lui: via!!! dall'  altra parte. E vuol giocare E si rotola sulla sabbia. Fa finta di essere felice. In pratica poi si sporca e basta. Me lo fa apposta, perché poi quand' è a casa: BRRR! si scuote tutto. Furbissimo.
Poi dicono che i cani soffrono lontano dai padroni che stanno male, piangono, non mangiano Questo viene qui da me mangia tranquillo, scodinzola, mi lecca anche Ecco insomma, dopo tre giorni mi ama. Maledizione.
A volte è anche buffo perché mi fa i dispetti ci resta male. Come un' innamorata. Ma dimmi tu sono anni che ho chiuso con tutti, e me ne vivo da solo tranquillo va be' tranquillo, sì, tranquillo.
Già, le persone che vivono da sole ci hanno quasi tutte un cane. Che sarà? Ma sì una forma d' affetto per superare certi momenti. Ma figuriamoci! Io non voglio proprio niente da nessuno non ne ho bisogno, e poi non voglio neanche fare la fatica di dare qualcosa che poi è sempre un gioco di ricatti. E lui mi ama, capisci? Guarda con che occhi mi guarda accattone. E sì, cara zia Giustina. Chicco s'è innamorato di me.
No, io non gliel'  ho mica detto, per carità, poverina. Anzi, le ho detto che stava male. E lei è contenta, certo la sua mancanza Proprio quello "E poi con me non ci sta bene" le dico. Così magari si pensa anche a un' altra soluzione.
Io un' idea ce l'  avrei.
Sì, ci ho pensato, Chicco. Lo so che è crudele, ma tua zia cioè, la mia è una di quelle che amano gli animali e guai se un altro non li ama. Certo, se ne frega di me che ti devo fare i mangiarini, e le punture e poi ti devo portare a pisciare "due" volte al giorno.
E quando sono seduto tranquillo, in poltrona che arriva e mi si attacca alla gamba sì, insomma me la stringe con le zampette E si struscia, si struscia gli viene una faccia tremenda con gli occhi estasiati Che schifo! con la mia gamba. Lo sa benissimo che non mi piace. Macché, insiste. Egoista, anche e poi, masturbarsi così alla sua età un vecchio laido.
Almeno l'  avessi scelto, 'sto Chicco. No, mi è capitato, e non ci sono neanche affezionato. E mi vergogno, sì, mi vergogno anche, va bene? di andare in giro con 'sto cagnetto brutto, scemo e anche un po' schifoso
"Chicco, dove vai?" Ha visto un cane, il deficiente. Va anche a stuzzicare quelli più grossi. Tipico dei brutti e piccoli. "Dove vai, imbecille?  Ma cosa abbai? Non lo vedi che bestia Quello ti sbrana, è un mastino". Oddio, è anche un maschio Non s'incazzerà mica? "Chicco, guarda che se ti morde son fatti tuoi eh?! Non penserai mica che io No! Tu non ce l'  hai un padrone. Te l'  ho detto mille volte. (rivolto al padrone del mastino) Senta giovanotto, lo allontani lei" No, niente, meno male: il mastino è tranquillo. Questo mi piace dei cani grossi: non lo vedono nemmeno. Ma è lui che insiste, gli gira attorno, abbaia, lo aizza, lo sbeffeggia, il cretino. Addio, il bestione lo guarda, fermissimo, ringhia, alza il pelo. Addio, si azzuffano. È Chicco che gli si scaglia addosso, il coraggioso come un leopardo. "Ferma, Chicco!" La belva digrigna i denti. Ora lo sbrana. Aiuto! "Lo fermi giovanotto! Fermalo, fermalo!" Macché, se ne frega, lui. Anzi, è contento, lo stronzo. Se l'  è comprato apposta così: un carro armato! Rumori infernali: ringhi, guaiti, lamenti una nuvola di sabbia. "Eccomi Chicco, arrivo!" Mi butto, mi butto. È la pazzia, ci sono dentro, afferro il mostro, tiro, scivolo, mi rialzo, spingo coi piedi "Chicco! Chicco!" Niente. Sì riavvinghiano. Strattoni, spinte rotoliamo a terra, tre giri, quattro il sabbione sul viso, sugli occhi. Afferro un orecchio, lo tiro. Niente. Altro rotolone. La bava, sì, la bava da tutte le parti. E i peli bagnati, spiaccicati. Stringo un collo, mollo colpi da tutte le parti. Nulla, come se non ci fossi. Addio, l'  ha preso per la gola. Chicco urla, sbraita, sanguina. È la fine, non lo molla più. Mi ci ributto addosso con tutto il corpo, riesco a farli ricadere, ma non si staccano. Mi trascinano via, mi trascinano e basta. Ecco, ora sono sotto, sguscio tra le zampe Tentativo disperato: afferro i coglioni, sì, del mastino, stringo come un pazzo Un guaito, un guaito prolungato, finalmente! Ecco, lo molla, l'  ha mollato e strilla, il gorillone. Ah, bravo, interviene ora, il giovanotto ora che ce l'  ho fatta ora che si metteva male per la sua bestiola!
Ahi! M'ha beccato. La mano, la mano che male. M'ha strappato la carne! "Che fai? Lo porti via, imbecille? Ma io te l'  ammazzo, la bestiaccia. Non ho mica paura. Ammazzo anche te, cretino! Ha aspettato che gli strappassi i coglioni Guarda che faccia che faccia di merda! Vai via! Vai via!"
(a terra, dolorante) Guarda lì cosa m'ha fatto! Che male! Sanguino tutto. A momenti mi staccava una mano. Che male, che male
"Hai visto, Chicco?" Ma cosa vuoi che abbia visto Però scodinzola, mi lecca la mano, lo scemo. Chissà cosa sta pensando. "Ti sei divertito, eh?" Guarda come se ne va via tutto fiero.
In fondo non è mica brutto.
Vieni, Maria Giovanna
Maria Giovanna vieni da me.
Vieni, Maria Giovanna
Maria Giovanna vieni da me.

 Come sto bene! Sto proprio bene. Sono in uno stato di benessere totale la mia mente è libera e serena, la mia fantasia si muove in spazi nuovi, in un' atmosfera distesa e piacevole

Vieni, Maria Giovanna
Maria Giovanna vieni da me.

 Vedo esseri mostruosi che si inchinano come vermi al mio passaggio e io io sono su un bellissimo cavallo bianco bianco o nero beh, è lo stesso sono su un cavallone che ma no, non è un cavallo è una donna una donna bellissima bella diciamo carina Macché, è un uomo ma sì un uomo un amico sincero, leale, forte no, è uno orribile che mi sembra anche un po' via! via! via!

Vieni, Maria Giovanna
Maria Giovanna vieni da me.

 Maria Giovanna è la mia ragazza, la mia compagna, la più fedele delle compagne, più la conosci più le vuoi bene, più stai con lei più vorresti averla vicino per non separarti mai
E io con lei sto bene, proprio bene ma anche voi vi trovo bene state veramente benissimo beh, forse non come me ma vi vedo cosi uguali tutti con lo sguardo nella stessa direzione andate tutti decisi per la stessa strada sul vostro sì, anche voi avete il vostro cavallo bianco bravi, e anche voi cantate sì, mi pare già di sentirvi

Vieni Maria Giovanna
Maria Giovanna vieni da me
forza! Non abbiate vergogna, su, cantate!

Vieni, Maria Giovanna
Maria Giovanna vieni da me
ecco cosi, tutti insieme!

Vieni, Maria Giovanna
Maria Giovanna vieni da me
Vieni, Maria Giovanna
Maria Giovanna vieni da me
l' uomo stava dritto dietro i vetri della sua finestra e contava da dieci minuti, orologio alla mano, le automobili, i tram, il lampeggiare intermittente di un semaforo giallo. Valutava la velocità, le direzioni, i percorsi dei passanti che attirano l'  occhio, lo trattengono, lo abbandonano Se si potesse misurare il lavoro dei muscoli oculari, il battito delle ciglia gli sbalzi dell'  attenzione, i movimenti dell'  anima  se si sommassero tutti gli sforzi ai quali deve sottoporsi la gente che cammina per la strada, probabilmente si otterrebbe una tale quantità di energia in confronto alla quale quella impiegata per costruire tutti i missili del mondo farebbe ridere.
Purtroppo l'  energia che scaturisce dai piccoli sforzi quotidiani di quella enorme massa di individui non serve a niente.
l' uomo ormai non riusciva più a contare. I suoi occhi lo distraevano, lo perdevano in mille particolari: l'  insegna di un bar, una giacca a vento, i grattacieli, la divisa di un metronotte, il corpo di una bella ragazza e la figura di un altro uomo che come lui da un' altra finestra guardava quell'  incontenibile formicaio

Mi fa male il mondo, mi fa male il mondo.
Mi fa male il mondo, mi fa male il mondo
e non riesco a trovar le parole
per chiarire a me stesso
e anche al mondo
cos'è che fa male

 Mi fa male mi fa male essere lasciato da una donna non sempre.
Mi fa male l'  amico che mi spiega perché mi ha lasciato.
Mi fanno male quelli che si credono di essere il centro del mondo e non sanno che il centro del mondo sono io.
Mi fa male quando mi guardo allo specchio.
Mi fa male anche quando mi dicono che mia figlia mi assomiglia molto fisicamente. Mi fa male per lei.
Mi fanno male quelli che sanno tutto, e prima o poi te lo dicono.
Mi fanno male gli uomini esageratamente educati, distaccati, formali. Ma mi fanno più male quelli che per essere autentici ti ruttano in faccia.
Mi fa male essere così delicato, e non solo di salute.
Mi fa male anche il fatto che basta che mi faccia male un dente che non mi fa più male il mondo.
Mi fanno male gli architetti, gli avvocati, i commercialisti!
Mi fa male l'  IVA, le trattenute, il 740, mamma mia come mi fa male il 740!
Mi fanno male le marche da bollo, gli sportelli, gli uffici, le code. Mi fa male quando perdo la patente e gli amici mi dicono 'condoglianze'. E i funzionari che quando vai lì e non alzano nemmeno la testa. E poi quando la alzano s'incazzano, certo, perché gli fai perdere tempo. Ti trattano male, giustamente, siamo noi che sbagliamo: l'  ufficio è sempre un altro, un altro ancora, e poi le segretarie, i vicedirettori, i direttori, i direttori generali Mi fa male l'  apparato, la sua mentalità, la sua arroganza, la sua idiozia!
Come sono delicato!
Mi fa male il futuro dell'  Italia, dell'  Europa, del mondo.
Mi fa male l'  immanente destino del pianeta Terra minacciato dal grande buco nell'  ozono, dall'  effetto serra, e da tutte quelle tragedie che al momento poi a dir la verità non mi fanno mica tanto male.
Mi fanno male gli spot.
Non è la pubblicità che mi fa male, in sé.
Mi fanno male, Dio bono, i culi nudi, le tette, le cosce, e tutti quei figoni sprecati per il Campari Soda!
Mi fanno male i fax, i telefonini, i computer, e la realtà virtuale anche se non so cos'è.
Mi fa male l'  ignoranza, sia quella di andata che quella di ritorno.
Mi fa male la carta stampata, gli editori tutti.
Mi fa male che qualsiasi deficiente scriva un libro. E poi lo promuove, firma la copertina, entra in classifica: I°, 2°, 3° Borges 37°!
Mi fanno male le edicole, i giornali, le riviste coi loro inserti: un regalino, un opuscolo, una cassetta, un gioco di società "un cappuccino e una brioches".
Mi fanno male quelli che comprano tutti i giornali.
Non mi fa male la libertà di stampa. Mi fa male la stampa!
Mi fa male che ci sia ancora qualcuno che crede che i giornalisti si occupino di informare la gente.
I giornalisti, che vergogna! l' etica professionale, il sacrosanto diritto all'  informazione. Cosa mettiamo oggi in prima pagina. "Ma sì, i morti della Bosnia, è un po' che non ne parla nessuno!" Tutto, tutto così, mica scelgono le notizie più importanti, no, quelle che funzionano, che rendono di più per le loro carriere, per i loro meschini tornaconto, i loro padroni, padroncini Mi fanno male le loro facce presuntuose e spudorate. Mi fa male che possano scrivere liberamente e indisturbati tutte le stronzate che vogliono! È questa libertà di stampa che mi fa vomitare.
Come sono delicato!
Mi fa male chi crede che ci sia ancora qualcuno che pensa agli altri.
Mi fanno male quelli che dicono che gli uomini sono tutti uguali.
Mi fanno male anche quelli che dicono che 'il pesce più grosso mangia il pesce più piccolo'. Mi farebbe bene metterli nella vaschetta delle balene.
Mi fa male la grande industria, la media industria mi fa malino, la piccola non mi fa praticamente niente.
Mi fa male non capire perché a parità di industriali stramiliardari, un operaio tedesco guadagna 2.800.000 lire al mese ed uno italiano 1.400.000. Ma l'  altro 1.400.000, dov'è che va a finire?
Mi fanno male i ladri, quelli privati ma anche quelli di Stato. Mi fa bene quando li prendono, quando li arrestano, quando viene fuori tutto quello che sapevamo! Dopo un po' però mi annoio.
Mi fa male che l'  Italia, cioè noi, cioè io, abbiamo due milioni di miliardi di debito. Questo lo sappiamo tutti. Ce lo sentiamo ripetere continuamente. Sta cambiando la nostra vita per questo debito che abbiamo.
Ma con chi ce l'  abbiamo? A chi li dobbiamo questi soldi? Questo non si sa. Questo non ce lo dicono. No, perché se li dobbiamo a qualcuno che non conta va be', gli abbiamo tirato un pacco ed è finita lì. Ma se li dobbiamo a qualcuno che conta due milioni di miliardi! Prepariamoci a pagare in natura.
Mi fa male mi fa male accendere la televisione, stare lì davanti e non riuscire a spegnerla, vedere fino a che punto non c' è fondo, non c' è fondo. La gente che telefona, gli sponsor, i giochini demenziali, i presentatori che ridono. E le dentiere, gli assorbenti, preservativi, i Gabibbi, belli spigliati, spiritosi, tutti completamente a loro agio che si infilano le dita nelle orecchie e che si grattano i coglìoni. Sì, tutti questi geniali opinionisti che litigano, gridano, si insultano questi coraggiosi leccaculo travestiti da ribelli!
Mi fa male, mi fa male che si parli fino alla nausea di quante reti una a te, una a me. pubbliche, private e le commissioni, i garanti, i regolamenti senza mai parlare di quella valanga di merda che ogni giorno mi entra in casa!
Che poi io sono anche delicato, l'  ho già detto!
Mi fa male la violenza. Mi fa male la sopraffazione, la prepotenza, l'  ingiustizia.
A dir la verità mi fa male anche la giustizia. Un paese che ha una giustizia come la nostra non sarà mai un paese civile. Una giustizia che fa talmente schifo che se una volta in cinquan'anni per caso, o per chissà quale magica ragione, i magistrati fanno il loro normale dovere diventano tutti Giuseppe Garibaldi.
Mi fanno male anche i collaboratori di giustizia, i pentiti gli infami, insomma che dopo aver ammazzato uomini, donne e bambini fanno l'  atto di dolore: tre Pater Ave e Gloria e chi s'è visto s'è visto.
Mi fa male la Sicilia. Magari mi facesse male solo la Sicilia. Mi fa male anche la Lombardia, il Piemonte, la Toscana, il Veneto. Roma!
Mi fa male che 'tutto' sia mafia.
Mi fa male non capire perché animali della stessa specie si ammazzino tra loro.
Mi fa male chi muore in Jugoslavia. Chi muore in Somalia, in Ruanda, in Palestina. Mi fa male chi muore.
Mi fa male chi dice che gli fa male chi muore e fa finta di niente sul traffico delle armi che è uno dei pilastri su cui si basa il nostro amato benessere.
Mi fa male la mafia bianca, quella dei dottori, delle medicine, degli ospedali, dei professori, dei primari.
Mi fa male chi specula sulla vita della gente. Sì, quelle brave persone che ti fanno fare le analisi, anche se non ne hai bisogno, e ti mandano dall'  amico specialista, tutto un giro, uno scambio d' affari, una grande abbuffata di pazienti. Sì, tutti quegli avvoltoi che si buttano sui moribondi per tirargli fuori gli ultimi spiccioli: i chirurghi dal taglio facile e redditizio quelli che tagliano tutto, gambe, braccia e quando non ne hanno abbastanza testicoli, ovaie, seni, uteri! Che gliene frega di un utero in più o in meno!
Certo, mi fa male il cancro. Ma mi fa più male che il cancro sia il più grosso affare economico del secolo.
Mi fa male chi crede che ci sia ancora qualcuno che pensa agli altri.
Mi fa male qualsiasi tipo di potere, quello conosciuto, ma anche quello sconosciuto, sotterraneo, che poi è il vero potere. Mi fanno male le oscillazioni e i rovesci dell'  alta finanza. Più che male mi fanno paura, perché mi sento nel buio, non vedo le facce. Nessuno ne parla, nessuno sa niente: sono gli intoccabili. Personaggi misteriosi che tirano le fila di un meccanismo invisibile, talmente al di sopra di noi da farci sentire legittimamente esclusi. È lì, in chissà quali magici e ovattati saloni che, a voce bassa e con modi raffinati, si decidono le sorti del nostro mondo: dalle guerre di liberazione, ai grandi monopoli, dalle crisi economiche, alle cadute dei muri, ai massacri più efferati.
Mi fa male quando mi portano il certificato elettorale.
Mi fa male la democrazia, questa democrazia che è l'  unica che io conosco.
Mi fa male la prima repubblica, la seconda, la terza, la quarta.
Mi fanno male i politici, più che altro tutti, sempre più viscidi, sempre più brutti. Mi fanno male gli imbecilli, i ruffiani. E come sono vicini a noi elettori, come ci ringraziano, come ci amano. Ma sì, io vorrei anche dei bacini, dei morsi sul collo per capire bene che lo sto prendendo nel culo. Tutti, tutti, l'  abbiamo sempre preso nel culo da quelli di prima, da quelli di ora, da tutti quelli che fanno il mestiere della politica.
E mi fa male che ci sia qualcuno che crede ancora che 'loro' facciano qualcosa per noi, per le nostre famiglie, per il nostro futuro. No, non c' è una scelta, una scelta politica che sia fatta pensando a cosa serve al Paese. No, solo quello che conviene di più al gruppo, al partito Per contare di più, per avere più potere. Certo, lo fanno solo per se stessi, per il loro schifosissimo interesse personale. Farebbero qualsiasi cosa, venderebbero i colleghi, gli amici, i figli. Cambierebbero colore, nome, nazionalità, darebbero delle coltellate ai compagni di partito pur di fottergli il posto. Non c' è più niente che assomigli all'  esilio, alle lotte, alla galera. c' è solo l'  egoismo incontrollato, la smania di affermarsi, il denaro, il potere, l'  avidità più schifosa!
E voi credete ancora che contino le idee? Ma quali idee
La cosa che mi fa più male è vedere i nostri figli con la stanchezza anticipata di ciò che non troveranno.
E mi fa ancora più male sentire che la colpa è anche nostra. Sì, abbiamo lasciato in eredità forse un normale benessere, ma non abbiamo potuto lasciare quello che abbiamo dimenticato di combattere e quello che abbiamo dimenticato di sognare.
Una sconfitta definitiva? No, non credo proprio. Se è vero che questa è la nostra realtà, guardarla in faccia non può far male a nessuno. Basta non farsi prendere dalla stupidità dello sconforto. È la non consapevolezza che crea malesseri nascosti e uccide per delega. Se un uomo conosce con chiarezza il suo male, qualsiasi esso sia, ha anche la forza per combatterlo.
Bisogna assolutamente trovare il coraggio di abbandonare i nostri meschini egoismi e cercare un nuovo slancio collettivo, magari scaturito proprio dalle cose che ci fanno male, dalle insofferenza comuni, dal nostro rifiuto. Perché un uomo solo che grida il suo no, è un pazzo. Milioni di uomini che gridano lo stesso no, avrebbero la possibilità di cambiare veramente il mondo.

Mi fa male il mondo
mi fa male il mondo.
Mi fa male il mondo
mi fa male il mondo

Mi fa bene comunque credere
che la fiducia non sia mai scomparsa
e che d' un tratto ci svegli un bel sogno
e rinasca il bisogno di una vita diversa.

Mi fa male il mondo, mi fa male il mondo

Mi fa bene comunque illudermi
che la risposta sia un rifiuto vero
e che lo sfogo dell'  intolleranza
prenda consistenza e ridiventi un coro.

Mi fa male il mondo, mi fa male il mondo.

Ma la rabbia che portiamo addosso
è la prova che non siamo annientati
da un destino così disumano
che non possiamo lasciare ai figli e ai nipoti.

Mi fa male il mondo, mi fa male
Mi fa male il mondo, mi fa male il mondo 

Mi fa bene soltanto l'  idea
che si trovi una nuova utopia
litigando col mondo.
Mi fa male il mondo, mi fa male il mondo
Mi fa male il mondo, mi fa male il mondo
e non riesco a trovar le parole
per chiarire a me stesso
e anche al mondo
cos'è che fa male

 Mi fa male mi fa male essere lasciato da una donna non sempre.
Mi fa male l'  amico che mi spiega perché mi ha lasciato.
Mi fanno male quelli che si credono di essere il centro del mondo e non sanno che il centro del mondo sono io.
Mi fa male quando mi guardo allo specchio.
Mi fa male anche quando mi dicono che mia figlia mi assomiglia molto fisicamente. Mi fa male per lei.
Mi fanno male quelli che sanno tutto e prima o poi te lo dicono.
Mi fanno male gli uomini esageratamente educati, distaccati, formali. Ma mi fanno più male quelli che per essere autentici ti ruttano in faccia.
Mi fa male essere così delicato, e non solo di salute.
Mi fa male più che altro il fatto che basta che mi faccia male un dente che non mi fa più male il mondo.
Mi fannno male quelli troppo ricchi, quelli troppo poveri. Mi fanno male anche quelli troppo così e così.
Mi fa male l'  IVA, le trattenute, il 740, i commercialisti mamma mia come mi fanno male i commercialisti!
Mi fanno male le marche da bollo, gli sportelli, gli uffici, le code. Mi fa male quando perdo la patente e gli amici mi dicono 'condoglianze'. E gli impiegati, quando vai lì, non alzano neanche la testa. E poi quando la alzano s'incazzano, perché gli fai perdere tempo. Ti trattano male, giustamente, siamo noi che sbagliamo: l'  ufficio è sempre un altro, e poi un altro ancora, e poi le segretarie, i capouffici, i funzionari, i direttori, i direttori generali Mi fa male la burocrazia, mi fa male l'  apparato, la sua mentalità, la sua arroganza mi fa male lo Stato!
Come sono delicato.
Mi fa male il futuro dell'  Italia, dell'  Europa, del mondo.
Mi fa male l'  immanente destino del pianeta Terra minacciato dal grande buco nell'  ozono, dall'  effetto serra, e da tutte quelle tragedie planetarie che al momento poi, a dir la verità non mi fanno mica tanto male.
Sarà perché mi fanno male le facce verdi dei verdi.
Mi fanno male i fax, i telefonini, i computers, e la realtà virtuale anche se non so cos'è.
Mi fa male l'  ignoranza, sia quella di andata che quella di ritorno.
Mi fa male la scuola privata, ma anche quella pubblica non scherza! Nonostante che il Ministero della Pubblica Istruzione abbia un milione e duecentomila dipendenti. Numericamente, nel mondo, l'  ente è secondo soltanto all'  esercito americano però!
Mi fa male la carta stampata, gli editori tutti.
Mi fanno male le edicole, i giornali, le riviste coi loro inserti: un regalino, un opuscolo, una cassetta, un gioco di società "un cappuccino e una brioches, grazie".
Mi fanno male quelli che comprano tutti i giornali perché la realtà è pluralista.
Nooo, non mi fa male la libertà di stampa. Mi fa male la stampa!
Mi fa male che ci sia ancora qualcuno che crede che i giornalisti si occupino di informare la gente.
I giornalisti, che vergogna! "Cosa mettiamo oggi in prima pagina?" "Ma sì, un po' di bambini stuprati, è un periodo che funzionano". 
Mi fanno male le loro facce presuntuose e spudorate. Facce libere e indipendenti ma estremamente rispettose dei loro padroni, padroncini Facce da grandi missionari dell'  informazione che il giorno dopo guardano l'  indice d' ascolto, sì, alla televisione facce completamente a loro agio che si infilano le dita nelle orecchie e si grattano i coglioni. Sì, questi geniali opinionisti che gridano, litigano, si insultano, sempre più trasgressivi, questi coraggiosi leccaculo travestiti da ribelli!
È 'questa' libertà d' informazione che mi fa vomitare!
Come sono delicato.
Mi fa male quando mi suonano il campanello di casa e mi chiedono di firmare per la pace nel mondo, per le foreste dell'  Amazzonia, per le balene del Pacifico, e poi mi chiedono un piccolo contributo, offerta libera, soldi, tanti soldi, per le varie ricerche, per la vivisezione, per il terremoto nelle Filippine, per le suore del Nicaragua, per la difesa del canguro australiano Devo fare tutto io!
Mi fa male quando mi sento male. Mi fa male che in un ospedale pubblico, per fare una Tac ci vogliano, in media, sette mesi. Mi fa male che uno magari dopo sette mesi
Mi fa male la faccia assolutamente normale del professore che ti dice: "Certo che, privatamente con un milione e due, si fa domani". Mi fa male, anzi mi fa schfo, chi specula sulla vita della gente.
Mi fanno male quelli che dicono che gli uomini sono tutti uguali.
Mi fanno male anche quelli che dicono che 'il pesce più grosso mangia quello più piccolo'. Mi farebbe bene metterli nella vaschetta delle balene.
Mi fa male la grande industria, la media mi fa malino, la piccola non mi fa niente.
Mi fanno male i grandi evasori, i medi mi fanno malino, i piccoli fanno quello che possono!
Mi fa male che a parità di industriali stramiliardari, un operaio tedesco guadagna 2.800.000 lire al mese ed uno italiano 1.400.000. Ma per l'  altro 1.400.000 dov'è che va a finire? Allo Stato, che ne ha così bisogno.
Mi fa male che tra imposte dirette e indirette un italiano medio paghi – giustamente! per carità – un carico di tributi tale che se nel medioevo le guardie del re l'  avessero chiesto ai contadini sarebbero state accolte a secchiate di merda.
Mi fa male che l'  Italia, cioè voi, cioè io, siamo riusciti ad avere, non si sa bene come, due milioni di miliardi di debito.
Si sa, un vestitino oggi, un orologino domani basta distrarsi un attimo e si va sotto di due milioni di miliardi!
Questo lo sappiamo tutti. Ce lo sentiamo ripetere continuamente. Sta cambiando la nostra vita per questo debito che abbiamo.
Ma con chi ce l'  abbiamo? A chi li dobbiamo questi soldi?
Questo non si sa. Questo non ce lo vogliono dire. No, perché se li dobbiamo a qualcuno che non conta va be', gli abbiamo tirato un pacco ed è finita lì. Ma se li dobbiamo a qualcuno che conta due milioni di miliardi! Prepariamoci a pagare in natura.
Mi fa male la violenza. Mi fa male la sopraffazione, la prepotenze, l'  ingiustizia.
A dir la verità mi fa male anche la giustizia. Un paese che ha una giustizia come la nostra non sarà mai un paese civile. Io personalmente, piuttosto che avere a che fare con la giustizia, preferisco essere truffato, imbrogliato, insultato e, al limite, anche un po' sodomizzato che magari mi piace anche.
Mi fanno male anche le facce dei collaboratori di giustizia, sì, dei pentiti degli 'infami' che dopo aver ammazzato uomini, donne e bambini fanno l'  atto di dolore: tre Pater Ave e Gloria e chi s'è visto s'è visto.
Mi fa male che 'tutto' sia mafia.
Mi fa male non capire perché animali della stessa specie si ammazzino tra di loro. Mi fa male che in Bosnia non ci sia il petrolio.
Mi fa male mi fa male chi crede che le guerre si facciano per ragioni umanitarie. Mi fa male anche chi muore in Somalia, in Ruanda, in Palestina, in Cecenia. Mi fa male chi muore.
Mi fa male chi dice che gli fa male chi muore e fa finta di niente sul traffico delle armi che è uno dei pilastri su cui si basa il nostro amato benessere.
Mi fanno male le lobby di potere, le loggie massoniche, la P2! E la P1? No, perché se c' è la P2 ci sarà anche la P1, se no la P2 la chiamavano P1 No, quelli della P1 sono buoni, mansueti, come 'Agnelli', in genere stanno a 'Cuccia'.
Mi fa male qualsiasi tipo di potere, quello conosciuto, ma anche quello sconosciuto, sotterraneo, che poi è il vero potere. Mi fanno male le oscillazioni e i rovesci misteriosi dell'  alta finanza. Più che male mi fanno paura, perché mi sento nel buio, non vedo le facce. Nessuno ne parla, nessuno sa niente: sono gli intoccabili. Facce misteriose che tirano le fila di un meccanismo invisibile, talmente al di sopra di noi da farci sentire legittimamente esclusi. È lì, in chissà quali magici e ovattati saloni che a voce bassa e con modi raffinati si decidono le sorti del nostro mondo: dalle guerre di liberazione, ai grandi monopoli, dalle crisi economiche, alle cadute dei muri, ai massacri più efferati.
Mi fa male quando mi portano il certificato elettorale.
Mi fa male la democrazia, questa democrazia che è l'  unica che io conosco.
Mi fa male la prima repubblica, la seconda, la terza, la quarta.
Mi fanno male i partiti, più che altro tutti. Mi fanno male i politici, sempre più viscidi, sempre più brutti. Mi fanno male i loro modi accomodanti, imbecilli, ruffiani. E come sono vicini a noi elettori, come ci ringraziano, come ci amano. Ma sì, io vorrei anche dei bacini, dei morsi sul collo per capire bene che lo sto prendendo nel culo. Tutti, tutti, l'  abbiamo sempre preso nel culo da quelli di prima, da quelli di ora, da tutti quelli che fanno il mestiere della politica.
Che ogni giorno sono lì a farsi vedere. Ma certo, hanno bisogno di noi che li dobbiamo appoggiare, preferire, li dobbiamo votare, in questo ignobile carosello, in questo grande e libero mercato delle facce facce, facce, facce che lasciano intendere di sapere tutto e non dicono niente. Facce che non sanno niente e dicono di tutto! 
Facce suadenti e cordiali, col sorriso di plastica. 
Facce esperte e competenti che crollano al primo congiuntivo. 
Facce compiaciute, vanitose, che si auto incensano come vecchie baldracche. 
Facce da galera, che non sopportano la galera e si danno malati. 
Facce che dietro le belle frasi hanno un passatio vergognoso da nascondere. 
Facce da bar che ti aggrediscono con un delirio di sputi e di idiozie.
Facce megalomani, da ducetti dilettanti.
Facce ciniche da scuola di partito, allenate ai sotterfugi e ai colpi bassi.
Facce che hanno sempre la risposta pronta e non trovi mai il tempo di mandarle a fare in culo!
Facce che straboccano solidarietà.
Facce da mafiosi, che combattono la mafia.
Facce da servi intellettuali, da servi gallonati, facce da servi e basta.
Facce scolpite nella pietra che con grande autorevolezza sparano cazzate!
Non c' è neanche una faccia, neanche una che abbia dentro il segno di qualsiasi ideale. Una faccia che ricordi il coraggio, il rigore, l'  esilio, la galera. No, c' è solo l'  egoismo incontrollato, la smania di affermarsi, il potere, il denaro, l'  avidità più schifosa, dentro a queste facce impotenti e assetate di potere.
Facce che ogni giorno assaltano la mia faccia in balia di tutti questi nessuno.
E voi credete ancora che contino le idee? Ma quali idee
La cosa che mi fa più male è vedere le nostre facce con dentro le ferite di tutte le battaglie che non abbiamo fatto.
E mi fa ancora più male vedere le facce dei nostri figli con la stanchezza anticipata di ciò che non troveranno.
Sì, abbiamo lasciato in eredità forse un normale benessere, ma non abbiamo potuto lasciare quello che abbiamo dimenticato di combattere e quello che abbiamo dimenticato di sognare.
Bisogna assolutamente trovare il coraggio di abbandonare i nostri meschini egoismi e cercare un nuovo slancio collettivo magari scaturito proprio dalle cose che ci fanno male, dai disagi quotidiani, dalle insofferenza comuni, dal nostro rifiuto! Perché un uomo solo che grida il suo no, è un pazzo. Milioni di uomini che gridano lo stesso no, avrebbero la possibilità di cambiare veramente il mondo.

Mi fa male il mondo
mi fa male il mondo
Mi fa male il mondo
mi fa male il mondo

Mi fa bene comunque credere
che la fiducia non sia mai scomparsa
e che d' un tratto ci svegli un bel sogno
e rinasca il bisogno di una vita diversa.

Mi fa male il mondo, mi fa male il mondo.

Mi fa bene comunque illudermi
che la risposta sia un rifiuto vero
e che lo sfogo dell'  intolleranza
prenda consistenza e ridiventi un coro.

Mi fa male il mondo, mi fa male il mondo

Ma la rabbia che portiamo addosso
è la prova che non siamo annientati
da un destino così disumano
che non possiamo lasciare ai figli e ai nipoti.

Mi fa male il mondo, mi fa male
Mi fa male il mondo, mi fa male il mondo 

Mi fa bene soltanto l'  idea
che si trovi una nuova utopia
litigando col mondo.
Mi fa male il mondo, mi fa male il mondo.
Mi fa male il mondo, mi fa male il mondo.

Mi fa male più che altro credere
che sia un destino oppure una condanna
che non esista il segno di un rimedio in un solo individuo
che sia uomo o donna.

Mi fa male il mondo, mi fa male il mondo.

Mi fa male più che altro ammettere
che siamo tutti uomini normali
con l'  illusione di partecipare senza mai capire
quanto siamo soli.

Mi fa male il mondo, mi fa male il mondo.

È un malessere che abbiamo dentro
è l'  origine dei nostri disagi
un dolore di cui non si muore
che piano piano ci rende più tristi e malvagi.

Mi fa male il mondo, mi fa male il mondo.
Mi fa male il mondo, mi fa male il mondo.
Mi fa male, mi fa male, mi fa male

Mi fa bene comunque credere
che la fiducia non sia mai scomparsa
e che d' un tratto ci svegli un bel sogno e rinasca il bisogno
di una vita diversa.

Mi fa male il mondo, mi fa male il mondo.

Mi fa bene comunque illudermi
che la risposta sia un rifiuto vero
che lo sfogo dell'  intolleranza prenda consistenza
e ridiventi un coro.

Mi fa male il mondo, mi fa male il mondo.

Ma la rabbia che portiamo addosso
è la prova che non siamo annientati
da un destino così disumano
che non possiamo lasciare ai figli e ai nipoti.

Mi fa male il mondo, mi fa male il mondo.
Mi fa male il mondo, mi fa male il mondo.
Mi fa male, mi fa male, mi fa male
 Troppo spesso la nostra vita è pervasa da tenera nostalgia. Questi rimpianti sono i nostri personali 'mezzi toni' della coscienza e creano un paesaggio malinconico che serve solo a indicare il progressivo tramonto di quello che eravamo.
Non si deve piangere per le cose perdute, ma per quelle non trovate.

Mi vedo
mi vedo
mi vedo
quando eravamo in tanti a correr dietro ad un pallone
senza alcuna ragione
ed a scambiarci spinte sorridendo
così lontani dal mondo.

Mi vedo
quando di pomeriggio c' è una festa in qualche casa
quell'  atmosfera precisa
balli ritmati e poi canzoni lente
a luci basse o meglio spente.

Mi vedo
quando rubando un' ora allo studio del latino
io le corro vicino
coi nostri scherzi e i frettolosi baci
in intervalli rapidi e felici.

Mi vedo

Ma tu cosa fai la sera
a parte stare a casa, se c' hai qualcosa
un gioco, qualche amico, una ragazza
qualcuno che sia della tua razza.
Ma tu che fai
Se hai un progetto insieme agli altri
se c' è qualcosa che ti fa star bene
se provi ancora un sentimento o un' emozione.
Ma tu che fai
che fai

Mi vedo
quando nelle osterie discutevamo ore e ore
per riuscire a capire
a penetrare proprio fino in fondo
le cose vere del mondo.

Mi vedo
quando lasciando i libri io comincio a lavorare
con un po' di timore
per una strada scomoda e in salita
che poi è il senso della vita.

Mi vedo
dietro a una ragazzina conosciuta un po' per caso
un amore improvviso
che sta crescendo giorno dopo giorno
in un abbraccio che mi sembrava eterno.

Mi vedo

Ma tu cosa fai la sera
o il giorno che magari tu non lavori
hai ancora voglia di parlare, di ascoltare
hai ancora l'  energia per qualche amore.

Ma tu che fai
Ti sei mai posto la domanda
se questo mondo non sia un po' un mistero
con l'  inquietante sensazione del futuro.

Ma tu che fai
Sai immaginare un individuo
che stranamente sappia diventare
un uomo nuovo che non ha paura
di vivere e morire.

Ma tu che fai
ma tu
Uhe? Nixon? Eh? Una bella carriera eh? Poi dal niente eh? 200.000.000 di americani, tu il primo!
No, no, io niente. Sono anche più giovane io. No voglio dire ho meno problemi, che poi anche tu sei uno normale come tutti gli altri non è che voglio dire, nella tua intimità non so per esempio anche tu prima d' andare a letto ti lavi i denti, ti metti il pigiama, ti infili sotto le coperte e poi sei lì, prima di addormentarti, pensi a qualcosa, così. Capita anche a me, uguale. Pensi, senza sforzo pensi pensi alla pace
Che dormita eh?
E poi, non so, ti vedo anche in un' atmosfera un po' famigliare, sei lì a tavola magari con la Patty, sei lì e mangi, mangi non so, mangi una torta. No a me i dolci non mi piacciono. A te sì eh? Sei goloso eh? Ti mangi una torta, ti tagli una fetta, sei lì l'  Italia la Germania il Giappone facciamo così va 'GRACK!'
Che mangiata eh?
E poi dopo mangiato anche tu andrai, anche tu andrai con licenza andrai a o no? Già perché quelli lì ci vanno o non ci vanno? E non è che uno vada lì proprio per pensare, ma già che è lì, temporeggia, nell'  attesa e sei lì e pensi a qualcosa, così, pensi pensi alla guerra gli aeroplani donne, bambini, 40.000 giovani americani, il Vietnam che cagata! 
Coro: Che fame!
Che fame!
Che fame!
Che fame!
Che fame!
Che fame!
Che fame!
Che fame!
Che fame!

G: E qui, in quest'isola deserta, non c' è niente da mangiare!

Che fame!
Che fame!

G: Poveri noi. Così uniti, così solidali, tutti uguali senza niente da mangiare!

Che fame!
Che fame!

G: Uhè! Uhè! Vedo delle noci di cocco. Sì, ci sono moltissime noci di cocco!

Coro: Bene! Evviva! Abbiamo trovato le noci di cocco!
Abbiamo trovato le noci di cocco!
Abbiamo trovato le noci di cocco!
Abbiamo trovato le noci di cocco!

G: No. No. Ho trovato le noci di cocco!
Eh sì, le noci di cocco le ho trovate io, quindi me le mangio io!

Coro: Ma anche noi abbiamo fame!

G: No vedete ragazzi facciamo un ragionamento. Nella vita non tutti gli uomini sono uguali: ci sono uomini normali e uomini d' ingegno. Non a caso le noci di cocco le ho trovate io!

Coro: Ma cosa te ne fai di tante noci di cocco? Tu se solo e noi siamo in tanti!

G: Non è il numero che conta è l'  intelligenza dell'  individuo!

Coro: Tu se solo e noi siamo in tanti!

G: Non crederete mica di farmi paura con delle minacce vero?

Coro: Tu se solo e noi siamo in tanti!

G: È vero! Io sono solo e loro sono tanti. Bisogna che li calmi. Certo non con le noci eh?
Bisogna che inventi qualcosa, qualcosa di giusto, di civile. Guai se cominciamo con la violenza. Il rispetto! Il rispetto di quello che siamo, di quello che abbiamo, qualcosa di serio, di importante, di democratico!
Ci sono, ho trovato! Invento lo Stato!

Coro: (intona l'  Inno di Mameli) 
Caro amico, sei messo male
sei vittima di un tempo un po' sbagliato
un tempo dove tutto si è appiattito
dove ciò che aveva un senso si è deteriorato.
E se ti viene qualche idea geniale buttala via
perché qualsiasi comportamento
c' ha già il suo riferimento 
all'  idiozia.

Non è più il momento
di fare lunghe discussioni
di fare ipotesi sociali
o confessioni personali.

Non è più il momento
di fare inutili teorie
né di cantare una canzone
o di comprarsi un cane.

Non è più il momento
di fare tristi seminari
di scrivere sui muri
non ha più senso neanche la follia.

Non è più il momento
di dedicarsi ad una donna
o a qualcos'altro di importante
non è più il momento per niente.

In mezzo a tanta confusione
sono affogate le tue idee
e come chi è stato tradito da una donna perbene
tu ora pensi che tutte le donne siano puttane.

Razza già finita senza neanche cominciare
razza disossata già in attesa di morire.
No, non fa male credere
fa molto male credere male.

Però fa un certo effetto
ritrovarsi a ricordare
e più che altro a dire
che era molto meglio qualche anno fa.

Non è più il momento
di generose aggregazioni
di noiosissime riunioni
né di analisti, né di fantasia.

Non è più il momento
di aver fiducia nei contatti
di ritentare la comune
e di dare del tu a tutti.

Non è più il momento
c' è solo un po' di nostalgia
stava per nascere qualcosa
la nostra rabbia era allegria.

Per tenerci in vita
ci bastava una cazzata
non si sa perché improvvisamente
non è più il momento per niente.

Quella magnifica illusione
non era mica un' idiozia
e tu che sei stato tradito nella tua aspirazione
ora pensi che tutte le idee siano coglione.

Razza già finita senza neanche cominciare
razza disossata già in attesa di morire.
No, non fa male credere
fa molto male credere male.

No, non fa male credere
fa molto male credere male.
Non insegnate ai bambini
non insegnate la vostra morale
è così stanca e malata
potrebbe far male
forse una grave imprudenza
è lasciarli in balia di una falsa coscienza.

Non elogiate il pensiero
che è sempre più raro
non indicate per loro
una via conosciuta
ma se proprio volete
insegnate soltanto la magia della vita.

Giro giro tondo cambia il mondo.

Non insegnate ai bambini
non divulgate illusioni sociali
non gli riempite il futuro
di vecchi ideali
l'  unica cosa sicura è tenerli lontano
dalla nostra cultura.

Non esaltate il talento
che è sempre più spento
non li avviate al bel canto, al teatro
alla danza
ma se proprio volete
raccontategli il sogno di
un' antica speranza.

Non insegnate ai bambini
ma coltivate voi stessi il cuore e la mente
stategli sempre vicini
date fiducia all'  amore il resto è niente.

Giro giro tondo cambia il mondo.
Giro giro tondo cambia il mondo.
Non so più se ho voglia o non ho voglia 
di essere qualcuno.
Non so più se credere un po' a tutti 
o a nessuno.
Non so più se la democrazia 
sia un' allegra forma di idiozia.
Non so più, non so più, non so più
se tutto ciò che accade
mi turba e mi sgomenta più di Emilio Fede.

Non so più chi posso non odiare
sono tutti orrendi.
Non so più se è meglio Buttiglione 
o Rosy Bindi.
Non so più se c' è perggior sciagura
del faccione laido di Ferrara.
Non so più, non so più, non so più
se allearmi un po' con tutti
o trasferirmi a Cuba insieme a Bertinotti.

Non so più se far di tutto per stare a galla
e andare nel pallone come Pannella.
E non so perché se parla Fini sembra il più corretto
ma io so che, sotto sottto, c' è il mitico "A noi!"

Berlusconi quanto bene che ci fai
ahi, ahi, ahi, ahi
Berlusconi quanto bene che ci fai
ahi, ahi, ahi, ahi

Non so più se faccio ancora il tifo 
per i cambiamenti.
Non so più se sono peggio i ladri 
o i deficienti.
E se tutti i giovani bigotti
sian dei geni come la Pivetti.
Non so più, non so più, non so più
se Bossi avrà un futuro
mi sembra un po' ammosciato
non ce l'  ha più duro

Non so più se per la quercia sia un problema
avere stabilito che il 'massimo' è d' alema.
E non so se questo presidente è meglio di Cossiga
ma so che porta sfiga anche più di lui

Berlusconi quanto bene che ci fai
ahi, ahi, ahi, ahi
Berlusconi quanto bene che ci fai
ahi, ahi, ahi, ahi
sei venuto da lontano
ci hai parlato di un miracolo italiano
che tu sia come Gesù lo credi solo tu.
Occhio, cuore, cervello.
Occhio, cuore, cervello.

Guardare una farfalla
guardare da vicino le sue antenne e le sue ali
lei freme appena, è quasi sera, è primavera e siamo soli.
Ora si muove piano
sta per andare via
ora la vedo in cielo allucinato dal suo volo
come un antico amante tutto preso dal presente
in attesa di un barlume di coscienza.

Trovarsi d' improvviso nelle strade di una città
trovarsi in mezzo al mondo per spiare
le sue segrete circonvoluzioni, le intenzioni, la sua verità
provare un senso di piacere che non si può capire
davanti a un viso che si specchia nel cristallo
di un grattacielo irriverente, in qualche modo bello
in attesa di un barlume di coscienza.

Occhio, cuore, cervello.
Occhio, cuore, cervello.

Il percorso normale della conoscenza
è come non lo usassimo più
il percorso del pensiero
che ogni giorno diventa più avaro.

Ma il destino di ogni ignoranza è un' inconscia euforia
che assomiglia a una strana, fortissima voglia di vivere
in attesa di un barlume di coscienza.

Occhio, cuore, cervello.
Occhio, cuore, cervello.

Entrare la sera in un teatro
la luce si è abbassata, c' è quell'  attimo di attesa
si parla piano, c' è un momento di abbandono, sta per nascere qualcosa
gustare ogni parola, ogni momento
per riscoprire sensazioni misteriose, voglio dire quelle cose
che ci danno nutrimento.
Goldoni, Shakespeare, Pirandello
e poi il concerto, la commedia, le canzoni
si prende tutto e poi si vive, vive, vive
circondati da emozioni
in attesa di un barlume di coscienza.

Occhio, cuore, cervello.
Occhio, cuore, cervello.
Occhio, cuore, cervello.
Occhio, cuore, cervello.
Oh madonnina dei dolori
quanti dolori avete voi
oh madonnina dei dolori
adesso vi racconto i miei.

Voi siete piena di dolori
ma anch'io credete non ne posso più
c' ho sempre un sacco di dolori
c' ho i reumatismi, sono molto giù.

Anche i rapporti con mia moglie
da un po' di tempo non ne abbiamo mai
ma d' altra parte è risaputo
che anche Giuseppe vi rispetta assai.

Per voi direi è anche giusto
tu sei la Vergine Maria
per noi la cosa è un po' diversa
a noi ci viene la malinconia.

Di vostro figlio sanno tutti
che non l'  avete concepito voi
di questi casi ce ne sono molti
la stessa cosa è capitata a noi.

Il vostro è figlio del Signore
il famosissimo Gesù
il nostro è figlio di un signore
l'  ha messa incinta e non s'è visto più.

Gesù era buono più di un santo
ma il porco Giuda lo tradì
mio figlio no, non era proprio un santo
una spiata ed è finita lì.

Il tuo figliolo è morto in croce
quanto ha sofferto lo sai solo tu
il mio è in galera da una vita
povero cristo non vien fuori più.

 Madonnina dei dolori la mia e la tua due famiglie rovinate! 
E quando sei lì, in ascensore. Schiacci l'  ottavo l'  ascensore sale, lunghissimo le porte di metallo le pareti di metallo il soffitto di metallo
E se si blocca? 
l' aria, mi manca l'  aria 
Oh mama!
E quando ti compri una bella macchina, nuova, fiammante, e tela porti in un prato e nel prato sei lì tu e lei soli!
E te la lavi e te la asciughi 
Oh mama!
E quando vai in giro per la strada sul marciapiede e per terra ci sono le giunture, le righe Non voglio calpestare le righe! 
E allora metti il piede in un rettangolo poi in un altro rettangolo Poi vedi che uno ti guarda e fingi che ti faccia male un piede! 
Oh mama!
E quando sei a letto la sera tutto spento, no stai per addormentarti ti viene un dubbio: il gas, avrò spento il gas? 
Sai che non mi ricordo, meglio andare a vedere. 
Allora ti alzi, accendi la luce, vai in cucina, guardi il gas
Spento! Bene. 
Torni in camera, spegni la luce, vai sotto le coperte, stai per addormentarti Ma avrò visto bene che è spento? Magari era così [gesto] e io l'  ho visto così [gesto]è un momento! Meglio tornare a controllare
Allora ti alzi, accendi la luce, vai in cucina, guardi il gas Spento! Meno male. 
Adesso io lo apro e lo spengo e adesso sono sicuro che l'  ho spento, giuro che l'  ho spento, l'  ho spento!
Torni in camera, spegni la luce, vai sotto le coperte ti alzi, accendi la luce, vai in cucina  torni in camera vai in cucina torni in camera vai in cucina E alle cinque di mattina ti addormenti sul frigorifero col gas aperto!
Oh mama!

Ecco, quando si arriva a questi punti, il gas l'  ascensore le righe qualcos'altro, è lo stesso, insomma tutti c' abbiamo qualcosa Da chi vai, eh? Chi ti salva? Chi ti aiuta? 
Il prete? Lo stregone? Lo psicologo? l' analista?
E quando sei lì in ascensore. Schiacci l'  ottavo. l' ascensore sale. Lentissimo. Le porte di metallo. Le pareti di metallo. Il soffitto di metallo. E se si blocca? Aria mi manca l'  aria! O mamma!
E quando magari la domenica prendi la tua bella macchina e tela porti in un prato e nel prato sei lì tu e lei. Soli. E tela lavi e tela asciughi O mamma!
E quando vai in giro su un marciapiede e magari per terra ci sono le giunture, le righe. Non voglio calpestare le righe Allora metti il piede in un rettangolo, poi in un altro rettangolo, poi vedi che uno ti guarda: "ehm c' ho male a un piede". O mamma!
E quando sei a letto, alla sera, tutto spento, stai per addormentarti. Ti viene un dubbio. Il gas. Avrò spento il gas? Meglio andare a vedere. Allora ti alzi, accendi la luce, vai in cucina, guardi il gas: spento. Meno male. Torni in camera, spegni la luce, vai sotto le coperte, stai per addormentarti. Ma avrò visto bene che è spento? Magari era così [gesto] e io l'  ho visto così [gesto]è un attimo. Meglio tornare a vedere. Allora ti alzi, accendi la luce, vai in cucina, guardi il gas: spento.  Adesso io lo apro e lo spengo, così sono sicuro che l'  ho spento: giuro che l'  ho spento! l' ho spento, l'  ho spento, l'  ho spento! Torni in camera, spegni la luce, vai sotto le coperte. Ti alzi, accendi la luce, vai in cucina.  Torni in camera, vai in cucina. Torni in camera, vai in cucina E alle cinque di mattina ti addormenti sul frigorifero. Col gas aperto. O mamma!
Ora che non son più innamorato
ora che non sei più innamorata

Ora che non ho più quelle emozioni
che non corro più a casa per svegliarti
nel pieno della notte
ora che tutto si svolge di mattina
quando a letto mi porti contro voglia
un po' di caffellatte.
Gli occhi gonfi e stanchi, lunghe e faticose discussioni
forse niente di sincero
sempre mezza nuda, senza più pudore
senza più nessun mistero.

Com'è tutto più giusto, com'è tutto più vero
come ha più senso, come ha più valore questo nostro

Ora che non c' è niente da scoprire
non abbiamo nemmeno una gran voglia
di fare l'  amore
ora che ho quasi un senso di fastidio
se sento le tue braccia, le tue gambe
se ti sento respirare.
E quando sei ammalata con la fronte calda, ti lamenti
sì per farti compatire
mi alzo un po' assonnato, cerco un' aspirina, ti accarezzo
fingo di soffrire.

Com'è tutto più giusto, com'è tutto più vero
come ha più senso, come ha più valore questo nostro

Ora che noi ci siamo anche traditi
e che sono successe tante cose
che non potevo immaginare
quanto abbiamo sofferto e faticato
per arrivare a capire che domani
ci potremmo anche lasciare.
Quanta resistenza e quanta esagerata insofferenza
qualche volta anche per niente
e questa strana unione che ogni giorno si trasforma lentamente.

Com'è tutto più giusto, com'è tutto più vero
come ha più senso, come ha più valore questo nostro
Interno di un piccolo bar
(l' attore, seduto a un tavolino, si rivolge al cameriere) "Una birra, per favore Cosa ci ha? Ah, va bene quella lì!" 
Sono un po' in anticipo. Meglio, così mi riordino le idee. E quando arriva lei le dico tutto. Chissà che faccia fa! Secondo me non se l'  aspetta. E sì, perché io con lei mi sono sempre tirato un po' indietro. Non che l'  abbia fatto apposta Mi viene naturale, e di solito funziona. Ha fatto tutto lei, fin dal primo giorno. c' era anche Mario. Stava ancora con lui. Me la ricordo benissimo: i suoi sguardi, anche un po' troppo coraggiosi, sfacciati. Ma le donne, quando partono non le ferma più nessuno. Io mi tiravo un po' indietro chissà, forse per Mario forse perché era proprio una ragazzina Carina, molto carina, un po' acerba, selvatica Il mio genere. 
Ma forse ora perché ho bisogno di freschezza Certo sono appena uscito da una storia di quelle tremende No, bella all'  inizio ma poi ecco, si fa a chi soffre di più Amor proprio, ricatti, bisogni assurdi, litigi estenuanti, tragedie Mamma mia! Che cosa assurda la cattiva qualità dell'  amore! Bisognerebbe scappare, appena è così Che poi forse, dopo un po' di tempo, riesce anche a voler bene. Ma al momento è un disastro Ore e ore nelle nostre stanze sempre un po' buie Quelle discussioni che durano giorni e notti colpa mia colpa tua E l'  angoscia che s'infila dappertutto ti penetra, ti distrugge Bisogna scappare respirare, rinascere. E allora è chiaro che la ragazzina sì, insomma sentire qualcosa, qualcosa di nuovo che sta per nascere. 
No, io all'  inizio non volevo mica. E anche quando ci s'incontrava da soli sì, uno scherzo, una carezza Non ho mai voluto andare oltre. Mi bastava la sua presenza, mi bastava anche per quando non c' era. Sì, mi bastava sapere che esistesse. Sublimavo E forse qui ho sbagliato. 
"Perché vedi, Daniela", le dicevo, "tu per me sei come un distributorino di benzina. Ogni tre o quattro giorni ti vedo, faccio il pieno, e sono a posto." 
Quest'immagine del distributore d' amore mi era piaciuta, perché era la prima volta che mi capitava di gioire così naturalmente della bellezza di una donna. Mi pareva bella anche da lontano, qualsiasi cosa facesse, e dovunque me l'  immaginassi: in casa da sola, a ridere in mezzo agli altri o a letto con Mario. Insomma, l'  amavo in sé, come se non sentissi nessun bisogno di averla. 
(al cameriere) "un' altra birra, per favore! Sì, come quella di prima". 
Devo dire però che ultimamente il pieno sì, il carburante non mi dura più quattro giorni. Consumo di più: tre giorni, due giorni, un giorno Maledizione! Mi viene in mente spesso, ho voglia di vederla. Mi ci vorrebbe un distributore d' amore a getto continuo. Lei invece è discontinua. d' altronde gliel'  avevo detto io. 
E io ora: SPUMM! Un attacco di quelli tremendi: SPUMM! Un avvampo. È come quando accendi il gas e ce n'è troppo: SPUMM! E il mio cuore libero come un pesciolino che circola e va 
Com'è bella la Daniela! Con quel corpo agile, così snello e dolce nelle sue curve, la pelle sottile, e quei capelli lisci e biondi che ondeggiano al suo muoversi. Non cammina, lei. Vola. 
Vola tra tutti noi come un angelo un angelo dolcissimo, ma con lo sguardo ironico, furtivo, quasi perverso. Com'è bella! Sono in trance. In me oscillano valori sentimentali e anche viziosi. Sì, è vero, vorrei proprio sbatterla su un prato, quella canaglietta! Ma anche accarezzarle i capelli per delle ore con sentimento di eternità. 
Quand' è così, è l'  amore. 
(con enfasi) Ma sì, Daniela: ti amo, ti amo. E anche tu, lo so hai lasciato Mario per me. Mi ami, sono sicuro. d' altronde ci si doveva incontrare, è il destino. Non si va contro il destino. Ti amo, ti amo. Ti vorrei sempre. Mi manchi, e soffro, anche. Soffro quando non ti vedo, quando non so dove sei. (con enfasi crescente) l' amore è quest'ansia perché certamente anche tu quando non mi vedi sei in ansia, lo so. Ma sì, piccolina, è vero. È colpa mia che non te l'  ho mai detto, non ti ho mai detto "l'  unica" parola che ti dovevo dire. Ma ora è finita. Basta con le attese che dilaniano. Tu cosa potevi fare, poverina Ora sono io che ho deciso, che ti dico tutto (quasi fuori di sé) Ti amo, ti amo, ti amo. 
(al cameriere continuando a gridare) "Una birra, per dio!" 
(guarda l'  orologio) Non arriva  È un po' in ritardo. 
Sì, perché lei non bada a queste cose. Non si sa mai che fa se viene, se non viene Non le piacciono gli appuntamenti. Ha ragione, è fatta così. È anche di questo che mi sono innamorato. l' orologio lei non lo guarda nemmeno anzi, non ce l'  ha. Bisogna che gliene regali uno, un orologino d' oro. No, per carità, non è il sue genere. Si fa presto a sbagliare Di plastica, sì, di plastica verdino chiaro 
Eccola, sta arrivando. Lo sapevo. Non cammina. Vola. Sono pronto, Daniela. Anche a me non mi ci vuole nulla a volare nel sublime. 
È incredibile come le cose tanto attese, al momento che avvengono, siano un po' meno magiche. Non è facile parlare degli sconvolgimenti del cuore mentre lei inzuppa la brioche nel cappuccino. Si rischia di raccontare delle brutte poesie. Ma non posso certo rimandare ad un altro momento. Ecco, mi concentro, aspetto un attimo di silenzio, e glielo dico semplicemente: "Ti amo". 
Lei solleva la testa dal cappuccino e con tutta naturalezza: "Io no. Non ti amo. Credevo di amarti, ma non ti amo. Scusami, mi sono sbagliata". 
Bel colpo. 
Un avvampo, un avvampo, un afflusso di sangue Il cuore, che prima era così dolce al suo posto giusto, ora si sposta un po' verso l'  alto, passa rapido attraverso l'  esofago, il mattone, e mi si ferma qui, alla gola. 
(al cameriere, deglutendo) "un' altra birra, per favore". 
Che vigliacca! Fa di tutto per farmi innamorare. Mi cerca dovunque, la spudorata. Lascia Mario per me che anche lui, poveretto! Ma chi se ne frega di Mario. Io ora che faccio? Devo rimontare, lo so Non è facile rimontare, ma bisogna provarci. Ecco, le dico che non ha capito quanto "lei" sia importante per me. Mi sembra un po' freddina. Rincaro la dose. Le scaravento addosso una tale quantità d' amore da far fondere un frigorifero. Niente, non va mica bene. Non fonde. Allora tiro fuori anche la vecchia storia di mia madre che mi trascurava, quella funziona sempre. Scivolo sempre più nella commiserazione, nel patetico, nel pietismo più spudorato. Non so se questa tirata fa effetto o se è ripugnante. Forse lei è intenerita, forse schifata. Niente, solo un po' distaccata. Siamo all'  atto finale: "Daniela, Daniela, non mi dirai mica che non mi vuoi almeno un po' di bene! Restiamo amici ecco, sì, due fratelli". Neanche questa so se le è piaciuta o no. Comunque ne approfitta: "Sì, volevo volevo appunto chiederti sì, un piccolo prestito" 
"Ma certo" dico io "ci mancherebbe". 
"Ecco, solo due o trecentomila lire". 
"Volentieri con piacere!" 
E lei: "Grazie, lo sapevo che ci potevo contare. Sai Devo andare qualche giorno in Sicilia con Mario". 
Quando si firma un assegno siamo già in un' altra dimensione. Più ridicola, ma più vera. 
"A chi lo intesto?" "A Daniela Pistoni". 
"Ah, già" È come se di colpo rientrassi nella misura normale delle cose. Ora il sublime se n'è andato ma automaticamente anche il dolore. II mattone è tornato al suo posto. l' amore, che invenzione! Possibile che sia solo questo piccolo spostamento del cuore? 
Ora Daniela si alza, allegra come sempre. Mi bacia, mi saluta e si allontana. 
Ma non vola. Cammina. 
(Interno – notte - l' attore passeggia nervosamente fumando una sigaretta - si siede su una poltron Che cosa vorranno da lui? E poi c' è un commissario, mi sembra di aver capito. Un commissario qui la notte di carnevale. Che sarà successo? Un minuto fa eravamo di là tutti allegri. Ho visto qualcosa di strano, a un certo momento il caposala che bisbigliava Poi hanno chiamato Pinto. Mi hanno lasciato qui nell'  atrio, ed è già dieci minuti che son chiusi là dentro. Chissà che succede?
Pinto, il greco che tipo! Era lì stasera al bar, dalla signora Maria silenzioso, dimesso, strano. "Tanto si sa, cascano tutti qui!" mi son detto. Simpatico, però così alto, magro, allampanato. Non l'  avevo mai conosciuto un greco.
"Qui in Italia ce l'  avete troppo alto, il cielo." Mi fa serio. Vallo a capire. Mi incuriosisce, però. "Noi ce l'  abbiamo molto più vicino", insiste, "proprio sopra la testa". Deve essere vero. È una cosa che ho sentito dire la sensazione del cielo basso. "Colpa del vostro Dio" fa lui, "che è astratto, lontano". Certo, loro ci hanno gli dèi che son subito lì. Non si fidano i greci di un dio che non si fa mai vedere. Gli domando se ci sono ancora gli dèi in Grecia. All'  inizio è pensoso. Poi dice: "Forse, ma è difficile riconoscerli. Potrebbero regalarti un fiore, o rubare nei supermercati". E qui si illumina. Fa uno strano sorriso bello, infantile, dolce. Una specie di ironia, ma timida. Ma che vorranno questi del Circolo della Stampa da Pinto? E poi la polizia che c' entra la polizia? Niente, sarà una stupidata, uno sbaglio. Mi è sembrato di aver sentito ridacchiare. Oddio, non gli passerà mica una mano sugli occhi, al commissario come ha fatto con me dalla signora Maria. Che figura. Mi fa: "(gesto da ipnotizzatore) Chi ha scoperto l'  America?" E io: "Cristoforo Colombo". E tutti a ridere. "Chi ha scoperto l'  America?" E io di nuovo: "Cristoforo Colombo!" Altra risata generale. "Ma perché ridete? Che c' è da ridere?" "Hai detto 'mio nonno'!" mi fanno. "Ma come 'mio nonno'?! Ho detto 'Cristoforo Colombo', sono sicuro." Niente. Ridevano come matti. Dopo l'  ha fatto a un altro il professor Ferroni. Stesso gesto. "Chi ha scoperto l'  America?" E il professore deciso, serio, cogli occhiali: "La signora Maria." (gesto) "Chi ha scoperto l'  America?" "Cristoforo Colombo". (gesto) "Chi ha scoperto l'  America?" "La signora Maria!". Da morir dal ridere! Irresistibile. Un professore di storia trasformato in un ebete. E Pinto il greco, serissimo sì, il fascino, l'  ipnosi Che simpatico. Sono stato io a insistere a portarlo qui al Circolo. Lui non ci voleva neanche venire.
Ecco, si apre la porta. Forse il commissario No, esce il caposala. Dal di dentro sento una signora che urla una voce acuta, isterica. Strilla come una gallina. Mamma mia, che sta succedendo? Il caposala è un po' vago. Ci dev'essere stato un furto, dicono. Un anello con brillante pare sia sparito sì, dalla stanza da bagno. Ma che c' entriamo noi? Gli altri sono ancora tutti di là che ballano. Vuoi vedere che sono così deficienti che è per i giochini E già, uno che tira fuori sette o otto fazzolettini dal dito pollice è chiaro che ruba Imbecilli! Si divertivano però le signore, prima! "E bravo il nostro greco", dicevano, "faccene un altro, faccene un altro!" Gli piacevano, i giochini.
Senti come strilla ora, la gallina. Certo, è lui. È un mago scema! E poi non è solo un mago. È anche greco scema! Certo, basta che uno sembri un po' diverso, eh Meno male che gli ho dato una giacca prima di portarlo qui se no era già in galera, vero commissario? Ue'! si apre la porta. Vogliono parlare con me. Entro. Il commissario è dietro la scrivania. c' è un po' di gente. Il direttore del Circolo mi saluta. Pinto è seduto in un angolo. La signora è su tutte le furie. Il marito, una specie di playboy della Versilia, non riesce a calmarla. Lei è in piedi che continua a sbraitare. Tremenda, insopportabile, la gallina. Non la smette più. Ha le convulsioni, gli occhi di fuori, la bocca in giù, un naso che non è un naso un becco. "Guardi, guardi, l'  avevo qui, l'  avevo qui. Sono andata in bagno, l'  ho tolto un attimo, solo un attimo". E già, perché uno che va in bagno mica si toglie le mutande No, l'  anello! Scema!
Si quieta finalmente la gallina. Il commissario è meno stupido, ma coi baffi. "Vede" mi fa, "la cosa è piuttosto grave. È un anello di grande valore. Qualcuno pensa che il suo amico sia passato un attimo in bagno insomma, lei mi capisce abbiamo dovuto perquisirlo. E devo dire che per ora, a parte un dito finto, qualche fazzolettino, strani elastici, e altri oggetti incomprensibili per ora, le dicevo, nessuna traccia dell'  anello".
Silenzio. Do un' occhiata in giro. Il direttore mi guarda come per scusarsi. Il playboy della Versilia non sa che fare. Non ha ancora trovato la sua parte in questa storia. Il commissario scruta ancora Pinto. Anche la gallina, sempre più impettita, non gli toglie gli occhi di dosso. Ma come? Se non gli hanno trovato niente?! 
A questo punto mi sentono: "Dunque A parte il fatto che il mio amico Pinto è stato con me tutta la sera e non si è mosso dal tavolo io voglio sapere perché, con tutta la gente che c' è qui stasera e ce n'è di tutti i tipi vero direttore? vi è venuto in mente che il ladro era lui. Che bravi! Perché non avete perquisito anche gli altri? Ve lo dico io perché. Perché in questo nostro stronzissimo Paese democratico o pseudo tale, il diverso è subito preso di mira. Se poi è greco e non è Onassis allora è un ladro. Razzisti, ecco cosa siete, razzisti. Ma perché non fate come in Germania che ci sono i cessi a parte per gli spagnoli e i greci e anche per gli italiani. Le fa piacere a lei, commissario, averci un bel cesso personale a Monaco?!Mi sembra di essere andato bene. Il razzismo non piace più neanche ai commissari. "Non si arrabbi, non si arrabbi" mi fa, "ci basta la sua testimonianza. Lei è sicuro che il signor Pingitore Lambrakis non ha avuto la possibilità materiale di impossessarsi del prezioso? E io: "Certo che sono sicuro. Non si è mosso dal mio tavolo."
Oddio, non è vero. Ma sì, si è alzato. Mamma mia, mi ha detto che andava al bar, adesso me lo ricordo.
"È proprio sicuro?" incalza il commissario. Maledizione, il baffo non è convinto. Ha ragione Si è alzato, si è alzato, il grecaccio Sì, ma non vuol dire E poi chi se ne frega della vecchia gallina.
"Ebbene sì. Sono sicurissimo."
"E allora mi dica un po' lei " fa il commissario, "chi l'  ha rubato l'  anello?"
E io al volo: "Cristoforo Colombo! Andiamo Pinto!"
In macchina c' è un po' di tensione. Ce ne stiamo in silenzio evitando anche gli sguardi. Gli dico solo: "Dove ti porto?" "Per me è lo stesso" fa lui. Mi dirigo verso casa mia. Ma guarda che scemo che sono io Mi tiro dietro uno che non so neanche chi è così, perché ride bene. Non bisognerebbe mai fidarsi delle amicizie basate sulla simpatia. Già, ma su cosa ti vuoi basare? È l'  unico modo. Però mi ha incastrato, il mago. Sono suo complice. E poi, si sa, i greci rubano Ma perché ho mentito? Perché l'  ho difeso? È un ladro.
"Siamo arrivati. Dovresti ridarmi la giacca."
"No, scusami" fa lui, "vorrei parlarti un attimo. Fammi salire."
Oddio, che faccio? Questo mi svaligia la casa. Figuriamoci, mi addormenta e via tutto. "Va be' " gli faccio, "andiamo, va!"
"Il brillante l'  ho preso io" mi dice appena seduto sul divano, volevo solo che tu lo sapessi". Mi parla adagio, cogli occhi bassi sì, delle sue difficoltà anche di un fratello più giovane disintossicazione, clinica, soldi insomma, un ragazzo di sedici anni Deve aiutarlo per forza almeno, così si sente lui. Non ci hanno più i genitori. Una storia tremenda. Sarà vera? Ma che me ne importa poi della verità! Me l'  ha detto bene sì, voglio dire in un modo molto semplice, pulito E poi che ragione aveva di confessarmi dell'  anello? Ormai era tutto finito. Probabilmente a lui piace ingannare le galline e i commissari ma non gli amici.
Strano, si è addormentato. Ma un attimo prima gli ho rivisto quel sorriso, dolce, un po' ironico sì, quello del bar. Mi alzo per vedere meglio i suoi lineamenti, sotto la luce dell'  abat-jour. Dorme come tutti gli altri. Sì, ha un' aria molto normale. Eppure non sarebbe stupido se ci fosse qualcosa sì, un segnetto sul viso qualcosa per distinguere i buoni dai cattivi, gli amici dai nemici, i ladri dagli dèi.
Cari, cari polli di allevamento
coi vostri stivaletti gialli e le vostre canzoni
cari, cari polli di allevamento
nutriti a colpi di musica e di rivoluzioni.
Innamorati dei colori accesi
e delle grandi autostrade solitarie
dove si possono inventare le americhe
più straordinarie.

Con le mani sui grandissimi volanti
l'  odore dell'  incenso e tanta atmosfera
spingendo sull'  accelleratore
col vento tutto addosso
finché non scoppia il cuore, il cuore, il cuore, il cuore

Tra un' allegria così forte
e un bel senso di morte
uno strano DLIN-DLAN DLIN-DLAN-DLIN DLIN-DLAN

Cari, cari polli di allevamento
scattanti come le palline dei vostri giochini
cari, cari polli di allevamento
che inventate come le palline i percorsi più strani
che se qualcuno vedesse dall'  alto
le sponde dove state rimbalzando
penserebbe che serve solo a questo
la superficie del mondo.

DLIN-DLAN DLIN-DLAN-DLIN-DLAN

Siete voi che continuate a rimbalzare
da un paese all'  altro da una donna all'  altra
inseguendo una forza che sembra lo slancio di impazzire
finché non scoppia il cuore, il cuore, il cuore, il cuore

Cari, cari polli di allevamento
che odiate ormai per frustrazione e non per scelta
cari, cari polli di allevamento
con quella espressione equivoca che è sempre più stravolta.
Immaginando di passarvi accanto
in una strada poco illuminata
non si sa se aspettarsi un sorriso
o una coltellata.

DLIN-DLAN DLIN-DLAN-DLIN-DLAN

Questa vostra vita sbatacchiata
che sembra una coda di lucertola tagliata
per riflesso involontario vi agitate
continuate ad urlare
finché non scoppia il cuore, il cuore, il cuore, il cuore

Tra un' allegria così forte
e un bel senso di morte
uno strano DLIN-DLAN DLIN-DLAN-DLIN DLIN-DLAN

Cari, cari polli di allevamento
coi vostri stivaletti gialli e le vostre canzoni.

DLIN-DLAN DLIN-DLAN-DLIN DLIN-DLAN DLIN-DLAN
Signore delle domeniche, prova ad esserlo anche del lunedì e di tutti quei giorni tristi che ci capitano sulla Terra.
Signore dei ricchi e dei fortunati prova ad esserlo, se puoi, anche di quelli che non hanno niente. Anche di chi ha paura e soffre, anche di chi pena e soffre, anche di chi lavora e lavora e lavora e soffre e soffre e soffre.
Signore dei gentili e dei buoni prova ad esserlo, se vuoi, anche di quelli che sono cattivi e violenti perché non sanno come difendersi in questo nostro mondo.
Signore delle chiese e dei conventi, Signore delle suore e dei preti prova ad esserlo, se credi, anche dei cortili, delle fabbriche, delle puttane, dei ladri.
Signore, Signore dei vincitori, prova ad esserlo, se ci sei, anche dei vinti.
Amen.
Purtroppo ogni mattina
mi sveglio
è ovvio, sto già incominciando a odiare
un po' il mondo.
La luce mi nuoce
c' ho male alle ossa
tra l'  altro
ho la pressione bassa.

Schiaffeggio controvoglia
la sveglia
mi alzo e vado a pisciare
di pessimo umore.
Da anni la scena
è sempre la stessa
per forza
ho la pressione bassa.

Oltre a tutto dev'essere festa
vorrei essere come una talpa
che vegeta e basta.
Ma lo specchio del bagno
è spietato e mi attende
non c' è niente di meglio
di un uomo in mutande.

c' ho l'  ansia. c' ho l'  ansia. c' ho l'  ansia c' ho l'  ansia.

Devo dire 
non c' è neanche un piacere
che mi può sublimare.
Forse un grande amore
in barca a vela
nei mari del Sud.
Soli nella natura
lei era Eva ed io Robin Hood.

Mentre invece son qui 
in via Pacini
mamma mia, come sono malato
c' ho tanti problemi.
Sono pallido e grigio
neanche al mare miglioro
non divento dorato
tutt'al più grigio scuro.

c' ho l'  ansia. c' ho l'  ansia. c' ho l'  ansia c' ho l'  ansia.

c' ho anche un sacco di cose arretrate
devo fare di tutto
quasi quasi la cosa migliore
è tornarsene a letto.

Domenica mattina
che pena
sdraiato mi sento pesante
e penso alla gente
che compra le paste
che ascolta la Messa
anche il mondo
ha la pressione bassa.
Io sono uno che in tutte le cose ha bisogno di trovare quello scatto, quello slancio iniziale, quell'  energia che specialmente nell'  amore può essere esaltante solamente a condizione che avvenga e si realizzi in quell'  istante che precede la conoscenza e stimola, stimola, stimola, arricchisce, nutre e incuriosisce.
Riassunto: mi piace l'  avventura.
Io e lei, interno notte. Primo incontro, leggero imbarazzo.
"Fa caldo oggi", mi fa notare giudiziosamente.
Un gran silenzio.
La gente dovrebbe avere a portata di mano più frasi: le considerazioni atmosferiche non sono più sufficienti.
Meno male sapeva tutto sulla coltivazione del cacao. Bell'  argomento!
Prima di fare l'  amore siamo dei grandi ascoltatori. Dopo meno. Ma prima si ascolta tutto: e il padre all'  estero, ingegnere agronomo, e i cavalli normanni
Mi avvicino e la guardo: un grosso sbaglio perché lei smette di parlare.
Silenzio.
Devo dire qualcosa, non ha importanza cosa. La prima frase che mi viene in mente:
"Frangean la biada con rumor di croste"
Tutto può fare intimità!
Me l'  ha detto un amico: "Di' quello che senti, di' quello che senti, vedrai va benissimo!"
"Frangean la biada con rumor di croste"
Tutto facile al bar. Non sono mica come te: una stupidata qualsiasi e e giù raffiche di baci.
Ma quando uno sente l'  esaltazione dell'  inizio, quando uno scoppia d' emozione
Quando uno scoppia d' emozione non scopa mai.
Rimango lì, in una situazione da limbo. Sempre incerto tra la paura e l'  apoteosi. Mi piace questo stato e spesso non faccio proprio niente. Per lo più non sono capito.
Qualche volta mi salvano i particolari, quando sono in forma. A volte mi basta una caviglia: il nudo integrale non mi dice un cazzo!
E poi è difficilissimo spogliarsi: c' è sempre qualcosa che rimane incastrato. E le cerniere? Pensa te, uno dovrebbe "scernierare" senza aver l'  aria di farlo. Così distrattamente 'CRRRRR!' Ignorante, la cerniera volgare.
Ma perché non fanno 'DIN DON DIN DAN'?
Dio, però com'è bella; ha una spalla così liscia. Se mi concentrassi molto sulla sua spalla potrei anche riuscire a fare l'  amore. Non bisogna trascurare nessuna possibilità.
A questo punto dovrei spogliarmi anch'io. Il copione lo prevede. Mi fa piacere perché sono sciolto.
Dunque: blue-jeans via!
Chi non ha mai commesso l'  errore di togliersi i pantaloni prima delle scarpe, costui non sa niente dell'  amore!
Rimango lì, in una situazione non da limbo. Questa è una situazione di merda, proprio!
Tenti un' operazione rapidissima sulle scarpe calma, per carità, non perdiamo la testa.
E lei "Ti è venuto il nodo, eh?"
Ma insisti, lotti disperatamente e finalmentevia!
Ohhhh Io quando sono nudo, tendo sempre un po' a
"È perché non ti sei accettato!" dice lei.
Bisogna stare attentissimi, se ne accorgono subito.
Addirittura individuano i punti: "Tu non erotizzi le ginocchia".
Com'è vero!
In questo momento, a dire la verità, il fatto di non erotizzare è decisamente generalizzato.
E allora lei mi accarezza la schiena, le spalle, le ginocchia e tutto anche.
Tranquillamente. Come fosse un lavoro.
E dato che io sento molto, ma non sento quello che dovrei sentire, allora le parlo un po' della coppia. Un bel problema! E lei si dimostra molto interessata e dice, tra l'  altro, delle cose molto sensate. Ma il suo lavoro ne soffre quello delle carezze.
Che strano! d' un tratto mi viene incontro l'  eccitazione. Così, senza che la cercassi. Tutto diventa più facile: il meccanismo faticoso della scena si scioglie e siamo allacciati. Smanioso, rimastico frasi incomprensibili, inframmezzate da esclamazioni e da gesti abbozzati pesantemente. Il mio monologo si fa più oscuro e tra un respiro e un affanno, una parola, che mi sembra sia "amore", ricorre più volte, senza una ragione visibile.
 Stanza 132 ore 18 è già nato sì: è un maschio due chili e nove com'è bello! Tutto suo padre No tutto sua madre ma che dici! Sì, tutto bene: parto naturale non se n'è neanche accorta!

Quanti fiori colorati, sono nato in una serra.
Quanti volti emozionati, quanta gente che mi afferra.
Che fortuna! Ho tanti amici e son qui tutti felici:
tra sorrisi e complimenti prendo i primi sacramenti.
Ma che nome mi daranno? forse G come mio nonno;
io mi giocherei la vita che quei tipi li lo fanno.

Ma com'è grasso, ma com'è bello 
guardalo povero piccolo, prendilo povero piccolo, 
dammelo un po' anche a me.

"Un amore di bambino, una vera meraviglia"
È la voce della zia con quel mostro di sua figlia. 
c' è anche lui, tutto sudato, quel maiale con gli occhiali 
che si vede raramente solo in casi eccezionali. 
E comincia coi commenti la sfilata dei parenti; 
ma io proprio non capisco perché son così contenti.

Ma com'è grasso, ma com'è bello 
guardalo povero piccolo, prendilo povero piccolo, 
dammelo un po' anche a me.

Poi si mettono a mangiare per concludere la festa,
uno si alza col bicchiere ma gli gira un po' la testa:
"Sarà un uomo assai importante, forte, bello, intelligente" 
Ma sta calmo, che magari poi divento un deficiente! 
Han deciso per il nome: proprio G, come mio nonno, 
avrei voglia di reagire ma per ora ho troppo sonno.

Ma com'è grasso, ma com'è bello
guardalo povero piccolo, prendilo povero piccolo, 
dammelo un po' anche a me.
Quando la vidi
ricordo che mi invase lo stupore
e non la voglia
io non avevo più le mie paure
di fronte al nuovo e alla meraviglia.

Poi quell'  attesa
di quando ingenuamente si prevede
il grande evento
la vera essenza di quello che mi accade
è solo il mio, insieme al suo sconvolgimento.

E non lo so se sia il destino oppure il caso
ma in questi tempi così ostili e incerti
mi prende l'  innocente e un po' ambizioso
proposito di amarti.

Un grande amore
per crescere davvero
è l'  emozione delle cose più preziose per la mia sopravvivenza
è la scoperta di una semplice realtà che muove il mondo intero
perché senza due corpi e due pensieri differenti
non c' è futuro.

Poi fatalmente
non riesco a ritrovare quasi mai
quei primi istanti
e non so neanche se sia proprio lei
la stessa donna dei nostri primi incontri.

E piano piano
diventa un voler bene consumato
un sogno spento
e in un silenzio colpevole e smarrito
io vado via col mio incostante sentimento.

E non capisco se sia di nuovo il caso
col mio bisiogno di uccidere e adorare
di avere ancora un forte e rigoroso
proposito di amare.
Un grande amore che ora sto cercando
non è bisogno di avventura né paura di vivere da solo
non è il richiamo dell'  ennesima poesia ma un credo più profondo
perché senza due corpi e due pensieri differenti
finisce il mondo.
Perché senza due corpi e due pensieri differenti
finisce il mondo.
Qualcosa che cresce 
Qualcosa che cresce dentro e fuori
da soli non si è mai soli
ci sono gli altri nei nostri pensieri.
La notte io mi addormento
e sogno i sogni
degli altri sognatori.

Qualcosa che cresce
che quasi non si riconosce
che cresce a dismisura.
Un grosso libro, un quadro a olio, un film
diventa un grande agglomerato
un' escrescenza di cultura.
Qualcosa che cresce.

Qualcosa che cresce
fino a sorpassare il proprio scopo
fino a non aver più senso
fino a non aver più nome
fino all'  estinzione.

Qualcosa che cresce
le Fondazioni a fin di bene, le facce serene
la psiche, le ricerche, l'  assistenza
un' estasi di gran contatto e di presenza.
La solitudine fa troppo male al cuore
è finalmente l'  era del gran comunicare.
Qualcosa che cresce, diventa più grosso
cresce tutto, anche il sesso, onnipresente, esagerato
un grosso sesso sempre più asessuato
senza pudore, senza il gusto dell'  errore
qualcosa che va oltre, qualcosa che cresce
un sesso ingigantito nel suo rito
sono milioni, milioni e milioni di seni, di culi, e di cosce.

Qualcosa che cresce.
Qualcosa che cresce.
Qualcosa che cresce
fino a sorpassare il proprio scopo
fino a non aver più senso
fino a non aver più nome
fino all'  estinzione.

Qualcosa che cresce
cresce tutto da morire
cresce tutto senza senso, dalla moda alle tastiere.
Cresce un grammo di eroina e centuplica se stesso
cresce il pollo in gelatina bianco come il gesso.

Qualcosa che cresce, cresce, cresce bene
come le salse americane
senza misura, senza distinzione
senza nemmeno più il bisogno dell'  organizzazione.
Politica del gran coinvolgimento
il senso dell'  Europa nelle masse
recupero del sentimento
e "Uccelli di rovo" come se piovesse.

Qualcosa che cresce.
Qualcosa che cresce.

Qualcosa che cresce.
Qualcosa che cresce.
Un universo caldo persino in mezzo al mare
e cresce anche il ricatto del fungo nucleare
e cresce la paura ma senza esser più paura
dobbiamo ringraziare
le armi son talmente troppe che la guerra
non si può più fare.
Migliaia di neutroni, trecentomila tipi di missili tremendi
Ordigni della fantascienza che bastano a distrugger dieci mondi.

Qualcosa che cresce.
Qualcosa che cresce.

Qualcosa che cresce 
fino a sorpassare il proprio scopo
fino a non aver più senso
fino a non aver più nome
fino all'  estinzione.

Più reale del reale.
Più reale del reale.
Più reale del reale.
Più reale del reale
Uh? No, non è vero, io non ho niente da rimproverarmi. Voglio dire non mi sembra di aver fatto delle cose gravi.
La mia vita? Una vita normale. Non ho mai rubato, neanche in casa da piccolo, non ho ammazzato nessuno, figuriamoci! Qualche atto impuro ma è normale no?
Lavoro, ho una famiglia, pago le tasse. Non mi sembra di avere delle colpe non vado neanche a caccia!
Uh? Ah, voi parlavate di prima! Ah ma prima ma prima mi sono comportato come tutti.
Come mi vestivo? Mi vestivo, mi vestivo come ora beh non proprio come ora, un po' più sì, jeans, maglione, l'  eskimo. Perché? Non va bene? Era comodo.
Cosa cantavo? Questa poi, volete sapere cosa cantavo. Ma sì certo, anche canzoni popolari, sì "Ciao bella ciao". Devo parlar più forte? Sì, "Ciao bella ciao" l'  ho cantata, d' accordo, e anche l'  "Internazionale", però in coro eh!
Sì, quello sì, lo ammetto, sì, ci sono andato, sì, li ho visti anch'io gli Inti Illimani però non ho pianto!
Come? Se in camera ho delle foto? Che discorsi, certo, le foto dei miei genitori, mia moglie, mia
Manifesti? Non mi pare Forse uno, piccolo proprio Che Ghevara. Ma che cos'è, un processo questo qui?
No, no, no, io quello no, io il pugno non l'  ho mai fatto, il pugno no, mai. Beh insomma, una volta ma un pugnettino, rapido proprio
Come? Se ero comunista? Eh. Mi piacciono le domande dirette! Volete sapere se ero comunista? No, no finalmente perché adesso non ne parla più nessuno, tutti fanno finta di niente e invece è giusto chiarirle queste cose, una volta per tutte, ohhh!
Se ero comunista. Mah! In che senso? No, voglio dire
Qualcuno era comunista perché era nato in Emilia.
Qualcuno era comunista perché il nonno, lo zio, il papà la mamma no.
Qualcuno era comunista perché vedeva la Russia come una promessa, la Cina come una poesia, il comunismo come il Paradiso Terrestre.
Qualcuno era comunista perché si sentiva solo.
Qualcuno era comunista perché aveva avuto un' educazione troppo cattolica.
Qualcuno era comunista perché il cinema lo esigeva, il teatro lo esigeva, la pittura lo esigeva, la letteratura anche lo esigevano tutti.
Qualcuno era comunista perché "La Storia è dalla nostra parte!".
Qualcuno era comunista perché glielo avevano detto.
Qualcuno era comunista perché non gli avevano detto tutto.
Qualcuno era comunista perché prima era fascista.
Qualcuno era comunista perché aveva capito che la Russia andava piano ma lontano.
Qualcuno era comunista perché Berlinguer era una brava persona.
Qualcuno era comunista perché Andreotti non era una brava persona.
Qualcuno era comunista perché era ricco ma amava il popolo.
Qualcuno era comunista perché beveva il vino e si commuoveva alle feste popolari.
Qualcuno era comunista perché era così ateo che aveva bisogno di un altro Dio.
Qualcuno era comunista perché era talmente affascinato dagli operai che voleva essere uno di loro.
Qualcuno era comunista perché non ne poteva più di fare l'  operaio.
Qualcuno era comunista perché voleva l'  aumento di stipendio.
Qualcuno era comunista perché la borghesia il proletariato la lotta di classe. Facile no?
Qualcuno era comunista perché la rivoluzione oggi no, domani forse, ma dopo domani sicuramente
Qualcuno era comunista perché "Viva Marx, viva Lenin, viva Mao Tse-Tung".
Qualcuno era comunista per fare rabbia a suo padre.
Qualcuno era comunista perché guardava sempre Rai Tre.
Qualcuno era comunista per moda, qualcuno per principio, qualcuno per frustrazione.
Qualcuno era comunista perché voleva statalizzare tutto.
Qualcuno era comunista perché non conosceva gli impiegati statali, parastatali e affini.
Qualcuno era comunista perché aveva scambiato il "materialismo dialettico" per il "Vangelo secondo Lenin".
Qualcuno era comunista perché era convinto d' avere dietro di sé la classe operaia.
Qualcuno era comunista perché era più comunista degli altri.
Qualcuno era comunista perché c' era il grande Partito Comunista.
Qualcuno era comunista nonostante ci fosse il grande Partito Comunista.
Qualcuno era comunista perché non c' era niente di meglio.
Qualcuno era comunista perché abbiamo il peggiore Partito Socialista d' Europa.
Qualcuno era comunista perché lo Stato peggio che da noi solo l'  Uganda.
Qualcuno era comunista perché non ne poteva più di quarant'anni di governi viscidi e ruffiani.
Qualcuno era comunista perché piazza Fontana, Brescia, la stazione di Bologna, l'  Italicus, Ustica, eccetera, eccetera, eccetera.
Qualcuno era comunista perché chi era contro era comunista.
Qualcuno era comunista perché non sopportava più quella cosa sporca che ci ostiniamo a chiamare democrazia.
Qualcuno credeva di essere comunista e forse era qualcos'altro.
Qualcuno era comunista perché sognava una libertà diversa da quella americana.
Qualcuno era comunista perché pensava di poter essere vivo e felice solo se lo erano anche gli altri.
Qualcuno era comunista perché aveva bisogno di una spinta verso qualcosa di nuovo, perché era disposto a cambiare ogni giorno, perché sentiva la necessità di una morale diversa, perché forse era solo una forza, un volo, un sogno, era solo uno slancio, un desiderio di cambiare le cose, di cambiare la vita.
Qualcuno era comunista perché con accanto questo slancio ognuno era come più di se stesso, era come due persone in una. Da una parte la personale fatica quotidiana e dall'  altra il senso di appartenenza a una razza che voleva spiccare il volo per cambiare veramente la vita.
No, niente rimpianti. Forse anche allora molti avevano aperto le ali senza essere capaci di volare, come dei gabbiani ipotetici.
E ora? Anche ora ci si sente come in due: da una parte l'  uomo inserito che attraversa ossequiosamente lo squallore della propria sopravvivenza quotidiana e dall'  altra il gabbiano, senza più neanche l'  intenzione del volo, perché ormai il sogno si è rattrappito.
Due miserie in un corpo solo.
Qualcuno era democristiano perché la DC era il
massimo partito di governo.
Qualcuno era democristiano perché Gesù, Giuseppe, Maria siate le salvezza
dell'  anima mia.
Qualcuno era democristiano perché i comunisti mangiavano i bambini.
Qualcuno era democristiano perché con una mano si dà e con l'  altra si prende.
Qualcuno era democristiano perché si vergognava di essere fascista.
Qualcuno era democristiano perché era buono e ubbidiva alla mamma santissima.
Qualcuno era socialista perché il PSI era il più autorevole partito di governo.
Qualcuno era socialista perché più a sinistra di così si godeva di meno.
Qualcuno era socialista perché Pertini.
Qualcuno era socialista perché ci derubavano come gli altri ma più allegramente e senza
sensi di colpa.
Qualcuno era socialista perché tra i due litiganti il terzo fa il sindaco.
Qualcuno era socialista perché meglio governare dieci anni da leoni che festeggiare cento
anni da coglioni.
Qualcuno era repubblicano perché il PRI era il più serio e preparato partito di governo.
Qualcuno era repubblicano perché non potendo più incazzarsi coi Savoia era diventato
nervoso e non gli andava mai bene niente.
Qualcuno era repubblicano perché comunque era sempre lì al governo, avvinto come
l'  edera.
Qualcuno era liberale perché il PLI era il più civile partito di governo.
Qualcuno era liberale ma pochi.
Qualcuno era liberale perché per la nostra salute uno solo basta e avanza.
Qualcuno era socialdemocratico perché il PSDI era il più curioso partito di governo.
Qualcuno era socialdemocratico perché non l'  ho mai capito.
Qualcuno era
Qualcuno
Mi ricordo la mia meraviglia e forse l'  allegria
di guardare a quei pochi che rifiutavano tutto
mi ricordo certi atteggiamenti e certe facce giuste
che si univano come un' ondata che rifiuta e che resiste.
Ora il mondo è pieno di queste facce, è veramente troppo pieno
e questo scambio di emozioni, di barbe, di baffi e di kimoni
non fa più male a nessuno.

Quando è moda è moda, quando è moda è moda.
Quando è moda è moda, quando è moda è moda.

Non so che cosa è successo a queste facce, a questa gente
se sia solo un fatto estetico o qualche cosa di più importante
se sia mio ripensamento o la mia mancanza di entusiasmo
ma mi sembrano già facce da rotocalchi o da ente del turismo.

Quando è moda è moda, quando è moda è moda.

E visti alla distanza non siete poi tanto diversi
dai piccolo borghesi che offrono champagne e fanno i generosi
che sanno divertirsi e fanno la fortuna e la vergogna
dei litorali più sperduti e delle grandi spiagge della Sardegna.

Quando è moda è moda, quando è moda è moda.

E anche se è diverso il vostro grado di coscienza
quando è moda è moda, non c' è nessuna differenza
tra quella del playboy più sorpassato e più reazionario
a quella sublimata di fare "la comune" o un consultorio.

Quando è moda è moda, quando è moda è moda.
Quando è moda è moda, quando è moda è moda.
Quando è moda è moda, quando è moda è moda.
Quando è moda è moda, quando è moda è moda.

Io per me, se c' avessi la forza e l'  arroganza
direi che sono diverso e quasi certamente solo
direi che non riesco a sopportare le vecchie assurde istituzioni
e le vostre manie creative, le vostre innovazioni.

Io sono diverso, io cambio poco, cambio molto lentamente
non riesco a digerire i "corsi accelerati" da Lenin a l'  Oriente
e anche nell'  amore non riesco a conquistare la vostra leggerezza
non riesco neanche a improvvisare o fare un po' l'  omosessuale tanto per cambiare.

Quando è moda è moda, quando è moda è moda.
Quando è moda è moda, quando è moda è moda.


E siete anche originali, basta ascoltare qualche vostra frase
piena di nuove parole, sempre più acculturate, sempre più disgustose
che per uno normale, per uno di onesti sentimenti
quando ve le sente in bocca avrebbe una gran voglia che vi saltassero i denti.

Quando è moda è moda, quando è moda è moda.
Quando è moda è moda, quando è moda è moda.

Io per me, se c' avessi la forza e l'  arroganza
direi che non è più tempo di fare mischiamenti
che è il momento di prender le distanze, che non voglio inventarmi più amori
che non voglio più avervi come amici, come interlocutori.

Sono diverso e certamente solo.
Sono diverso perché non sopporto il buon senso comune
ma neanche la retorica del pazzo
non ho nessuna voglia di assurde compressioni
ma nemmeno di liberarmi a cazzo
non voglio velleitarie mescolanze con nessuno
nemmeno più con voi
ma non sopporto neanche la legge dilagante del "fatti i cazzi tuoi!"

Sono diverso, sono polemico e violento
non ho nessun rispetto per la democrazia
e parlo molto male di prostitute e detenuti
da quanto mi fa schifo chi ne fa dei miti
di quelli che mi diranno che sono qualunquista, non me ne frega niente
non sono più compagno, né femministaiolo militante
mi fanno schifo le vostre animazioni, le ricerche popolari e le altre cazzate
e, finalmente, non sopporto le vostre donne liberate
con cui voi discutete democraticamente
sono diverso perché quando è merda è merda
non ha importanza la specificazione

autisti di piazza, studenti, barbieri, santoni, artisti, operai, gramsciani
cattolici, nani, datori di luci, baristi, troie, ruffiani, paracadutisti, ufologi

Quando è moda è moda, quando è moda è moda.
Quando è moda è moda, quando è moda è moda.
Quando è moda è moda, quando è moda è moda.
Quando è moda è moda, quando è moda è moda.
Quando lo vedi sulle facce degli altri
quando li osservi in quel loro appiattimento
in un salotto o in un bar con un campari soda
così assuefatti alla violenza dolce della moda.

Quando lo vedi sugli altri e ti senti diverso
e credi di non essere sommerso
non è ancora il momento di soffrire
puoi ridere di loro, ti serve per capire
sono persone piatte, molli, stanche

Ma quando lo vedi anche
sulla tua maglietta
sulle scarpe da tennis
sui blue-jeans da quattordici once
su come parli, cosa canti, come ti vesti
sui tuoi bisogni, sulle tue scelte, sui tuoi gusti
allora ti senti anche tu arrendevole e fiacco
allora ti piaci un po' meno e non sai perché
e non riesci a trovare nemmeno abbastanza distacco
per ridere di te per ridere di te

Quando lo vedi sulle facce degli altri
quando li osservi in quel loro appiattimento,
gli stessi atteggiamenti, la stessa ironia
e le loro battute un po' da trattoria
e le mani curate, le camicie pulite, bianche

Ma quando lo vedi anche
sulla tua maglietta
sulle scarpe da tennis
sui blue-jeans da quattordici once
su quel giaccone americano che ho comprato
con pochi soldi al mercatino dell'  usato
allora arriva al disgusto la tua stravaganza
allora diventa una moda ogni gesto che fai
non si riesce nemmeno ad avere abbastanza coscienza
per piangere di noi per piangere di noi

Di noi così ribelli, così devoti
di noi così folli, così massificati
di noi così avanti, così impotenti
coi capelli un po' lunghi
e le nostre barbe da impegnati
di questa nostra assurda mancanza di rigore
di una mollezza sorda che non ci fa reagire
di noi che non sappiamo cosa sia
la nostra malattia
e forse non abbiamo ancora fatto un gemito
ma la paura comincia a salire dagli intestini
come il vomito.

Noi così vitali, così distrutti
noi così creativi, così assuefatti
ci aggrappiamo ad un gesto che sembra di rottura
con l'  illusione e il pretesto di scegliere ancora
noi così originali e spappolati
creiamo saltando liberi come pidocchi
coi nostri gusti schifosi accumulati
fra la testa e gli occhi.

Ormai sei soggetto a una forza
che ti è sconosciuta
ormai sei libero e schiavo, 
ormai sei coinvolto
e di colpo ti viene il sospetto
che in tutta la vita
non hai mai scelto
non hai mai scelto
non hai mai scelto

Quando lo vedi anche
sulla tua maglietta
sulle scarpe da tennis
sui blue-jeans da quattordici once
Quando sarò capace d' amare
probabilmente non avrò bisogno
di assassinare in segreto mio padre
né di far l'  amore con mia madre in sogno.

Quando sarò capace d' amare
con la mia donna non avrò nemmeno
la prepotenza e la fragilità
di un uomo bambino.

Quando sarò capace d' amare
vorrò una donna che ci sia davvero
che non affolli la mia esistenza
ma non mi stia lontana neanche col pensiero.

Vorrò una donna che se io accarezzo
una poltrona, un libro o una rosa
lei avrebbe voglia di essere solo
quella cosa.

Quando sarò capace d' amare
vorrò una donna che non cambi mai
ma dalle grandi alle piccole cose
tutto avrà un senso perché esiste lei.

Potrò guardare dentro al suo cuore
e avvicinarmi al suo mistero
non come quando io ragiono
ma come quando respiro.

Quando sarò capace d' amare
farò l'  amore come mi viene
senza la smania di dimostrare
senza chiedere mai se siamo stati bene.

E nel silenzio delle notti
con gli occhi stanchi e l'  animo gioioso
percepire che anche il sonno è vita
e non riposo.

Quando sarò capace d' amare
mi piacerebbe un amore
che non avesse alcun appuntamento
col dovere

un amore senza sensi di colpa
senza alcun rimorso
egoista e naturale come un fiume
che fa il suo corso.

Senza cattive o buone azioni
senza altre strane deviazioni
che se anche il fiume le potesse avere
andrebbe sempre al mare.

Così vorrei amare.
:  Il polpaccio nella mia vita non è determinante. Ne posso benissimo fare a meno. Quando m'è caduto non me ne sono neanche accorto.

Ahi, ahi, ahi, ahi!

Perdo i pezzi ma non è per colpa mia
se una cosa non la usi non funziona
ma che vuoto se un ginocchio ti va via
che tristezza se un' ascella ti abbandona.

Che rimpianto per quel femore stupendo
ero lì che lo cercavo mogio mogio
poi dal treno ho perso un braccio salutando
mi dispiace che c' avevo l'  orologio.

Ahi, ahi, ahi!
: Che distratto, perdo sempre tutto!

Passeggiavo senza stinchi col mio amore
ho intravisto nei suoi occhi un po' d' angoscia
io l'  amavo tanto e c' ho lasciato il cuore
c' ho lasciato già che c' ero anche una coscia.

A una festa con gli amici ho perso un dito
"Ve l'  ho detto di non stringermi la mano!".
Son rimasto un po' confuso e amareggiato
quando ho visto le mie chiappe sul divano.

Ahi, ahi, ahi!
: Che routine. Così uno si smonta. Guarda quello lì, c' ha ancora una tibia. Che invidia.

c' è qualcuno che comincia a lamentarsi
"Che disordine in città", io lo capisco
tutto pieno di malleoli e metatarsi
a momenti scivolavo su un menisco.

Oramai io camminavo con il petto
c' era uno senza pancia, un po' robusto
era fermo e mi guardava con sospetto
solidale c' ho lasciato mezzo busto.

Ahi, ahi, ahi!
: c' era lì anche un mendicante, senza gambe e senza braccia. Non lo cagava nessuno!

Con quel poco che c' ho ancora me la cavo
non mi muovo ma ragiono molto bene
ora c' ho praticamente un gran testone
e un testicolo per la riproduzione.

Ahi!
: Va be', vorrà dire che non farò sport.
Ahi!
: Però mi vengono bene le parole crociate.

Ahi, ahi, ahi!
No, niente. l' altra sera sono andato al cinema che poi non so neanche bene perché ci vado. Ogni volta che esco dal cinema mi sento più stupido e più cattivo. Non importa ci vado lo stesso. Mi siedo e: PIMPUMPAM calci, pugni, scontri PIMPUMPAM esplosioni, sangue, effetti speciali E ritmo, ritmo, ritmo tanto di quel ritmo che, secondo me manca il ritmo.
Non importa. Vado a casa, prendo la macchina, infilo le chiavi Non scoppierà mica? Lì scoppiavano tutte BRUMMM è andata bene.
Dunque, via Londonio, arrivo lì non c' è più la casa, ho perso la casa. Avrò sbagliato strada. Fammi vedere: 24, 26 maledizione, manca il 28. Non sarà mica un effetto speciale, eh? Ho perso la casa. Avevo appena finito di pagare il mutuo.
Un momento, calma, ricapitoliamo: sono uscito di casa e c' era, sono andato al cinema, in macchina no Non posso averla persa, la lascio sempre lì. Dove l'  ho messa?!
È vero, sono un po' distratto non trovo mai niente, ma la casa è bella grossa, duecento metri quadrati di casa, non è mica un bruscolino 
Me lo dice sempre la mia mamma che sono disordinato. Ha ragione. Ha ragione la mamma. A proposito, la mamma Dove l'  ho messa?! Ho perso anche la mamma. Possibile?
Devo fare la denuncia. Sì, tanto i carabinieri le mamme non le trovano mai Non era neanche assicurata. Peccato. Peccato, non tanto per il valore, è che era un ricordo.
E adesso come faccio senza la mamma? È chiaro che mi ci vuole. Non c' è niente che sostituisca la mamma, nemmeno un' amicizia, un gruppo, un' appartenenza, una patria l'  Italia!
l' Italia Dove l'  ho messa?! Ho perso anche l'  Italia. Questa è grave
l' Italia di Mazzini, di Cavour, l'  inno di Mameli, il tricolore che sventola! La mia Italia. Chissà dove l'  ho lasciata. Che poi se uno la trova mica te la dà indietro. Se la tiene. No, magari puoi recuperare i documenti, le carte, la burocrazia, i partiti ma l'  Italia FIII, FIUUU (fischia, come a dire 'non c' è più')
Sì, lo so, è duro riconoscere di avere perso tutti questi antichi valori. Ma questo secolo tanto indaffarato e ormai esausto ci lascia così, senza nulla che ci appartenga veramente, e soprattutto con la dolorosa sensazione che noi non apparteniamo a nulla.
In uno dei miei rari momenti di lucidità, mi sono guardato allo specchio e mio sono accorto che il mio pensiero aveva bisogno di un lifting. Al momento ho attribuito questa mia defaiance a un mio precoce rincretinimento senile. Poi mi sono guardato intorno e non è che mi sia sentito intelligente, però mi sono consolato.
Ecco, ho capito che un uomo oggi meno esprime il suo pensiero meglio è. Tutt'al più può esprimere un parere. Ma i pareri, si sa, son come i coglioni: ognuno c' ha i suoi.
E così, a poco a poco, in me è maturata l'  idea che il mondo occidentale europeo, antica culla della civiltà, avrebbe proprio bisogno di un nuovo pensatore, fresco e pieno di vigore.
No, per carità, non intendo candidarmi. Non sono né fresco né pieno di vigore e soprattutto non sono un pensatore.
Ho soltanto la sensazione che in questi nostri tempi pensare voglia dire vivere in un cimitero.
Eh, sì, bisognerebbe ridar vita alla filosofia, che è morta, poverina. Certo, una nuova filosofia che sappia illuminare la mente e riscaldare il cuore dell'  uomo del Duemila.
Solo che filosofare oggi, così ridotti come siamo, è come in una gelida giornata d' inverno farsi addosso una pisciatina per sentire un po' di teporino
Caro, vecchio zio fascista
è vero che avete fatto un bel casino
ricordo dai racconti di mia madre
che sei andato a Roma a piedi, da Milano.

A istinto io ti ho sempre giudicato
come uno che si accende e non ragiona
e ho fatto un po' di facile ironia
senza capire mai la tua persona.

Direi che eri un po' stupido e felice
coerente con l'  immagine del duce
a ventun anni avevi già una figlia
la guerra tutta tua e l'  idea della famiglia.

Ai tempi in cui cadevano le bombe
mostravi con orgoglio il tuo coraggio
eppure ti piaceva l'  aria fresca
delle mattine limpide di maggio.

l' uomo è quasi sempre meglio
rispetto alla propria ideologia
ricordo quella volta che piangevi
e quanto stavi male per la zia.

Del resto il segreto del fascismo
è nel simbolo del fascio littoriale
e appena un fascettino si è staccato
svanisce la sua forza criminale.

Caro, vecchio zio fascista
a vederti innaffiare le tue rose
ancora non mi entra nella testa
come hai potuto fare certe cose.

Sorridi accarezzando i tuoi nipoti
con una commozione così vera
hai sempre avuto il cuore troppo tenero
e la testa troppo dura.

Negli uomini politici di oggi
c' è come un grosso salto di statura
ma c' hanno ancora il cuore troppo tenero
e la testa troppo dura.
Deve esserci un accordo
se ci sta a cuore la salvezza del paese.
Salviamo 'sto paese? Eh?
c' è bisogno di un' intesa
vogliamo tutti insieme metterci
a pensare seriamente alla ripresa? Eh? economica? Sì?
Bisogna lavorare sul concreto

bisogna rimboccarsi le maniche per incrementare la produzione e assicurare uno stabile benessere sociale a tutti coloro

ai quali noi, per il momento
abbiamo chiesto sacrifici
vogliamo uscire a testa alta dalla crisi? Eh?
Salviamo 'sto paese? Sì?
Eliminiamo il disfattismo
con della gente che in questa confusione
sappia mettere un po' d' ordine, eh?
Pubblico. Sì?
Bisogna che lo stato sia più forte

organizzando anche un corpo adeguato e, se necessario, addestrato, non come proposta di violenza

ma per quel nobile realismo 
la cui area si é allargata
non puoi negare a certe zone di sinistra, eh?
La buona volontà. Sì?
In questo clima di distensione
possiamo finalmente accordare la fiducia
a tutte le forze, eh? Democratiche. Sì? 

Bisogna far proposte in positivo
senza calcare la mano sulle possibili carenze. Lasciamo perdere il pessimismo, l'  insofferenza generale dei giovani, i posti di lavoro, l'  instabilità, la gente che non ne può più, la rabbia, la droga, l'  incazzatura, lo spappolamento, il bisogno di sovvertire, il rifiuto, la disperazione Cerchiamo di essere realisti. Non lasciamoci trarre in inganno dalla realtà!

Italia
depressa ma bella d' aspetto
è un bel paesotto che tenta di essere tutto
con dentro tanti modelli
che mischia, confonde, concilia 
riesce a non essere niente 
l'  Italia
negli anni sessanta fioriva
la gente rideva e comprava la macchina nuova
ma proprio in questi momenti
si insinua uno strano rifiuto
e si contesta lo Stato
d' Italia
bisogna ridare all'  Italia
la folle allegria del benessere sano di ieri
senza disordini né guerriglieri.

Salviamo 'sto paese
salviamo 'sto paese
per essere felici e spensierati come nel sessa come nel sessa come nel sessa come nel sessantadue.
Se ci fosse un uomo
un uomo nuovo e forte
forte nel guardare sorridente
la sua oscura realtà del presente.

Se ci fosse un uomo

Forte di una tendenza senza nome
se non quella di umana elevazione
forte come una vita che è in attesa
di una rinascita improvvisa.

Se ci fosse un uomo.

Se ci fosse un uomo generoso e forte
forte nel gestire ciò che ha intorno
senza intaccare il suo equilibrio interno
forte nell'  odiare l'  arroganza
di chi esibisce una falsa coscienza
forte nel custodire con impegno
la parte più viva del suo sogno
se ci fosse un uomo.

Se ci fosse un uomo.

Questo nostro mondo ormai è impazzito
e diventa sempre più volgare
popolato da un assurdo mito
che è il potere.
Questo nostro mondo è avido e incapace
sempre in corsa e sempre più infelice
popolato da un bisogno estremo
e da una smania vuota che sarebbe vita
se ci fosse un uomo.

Se ci fosse un uomo.
Se ci fosse un uomo.

Allora si potrebbe immaginare
un umanesimo nuovo
con la speranza di veder morire
questo nostro medioevo
col desiderio che in una terra sconosciuta
ci sia di nuovo l'  uomo al centro della vita.

Allora si potrebbe immaginare un neo rinascimento
un individuo tutto da inventare
in continuo movimento.
Con la certezza
che in un futuro non lontano
al centro della vita ci sia di nuovo l'  uomo.

 Un uomo affascinato da uno spazio vuoto che va ancora popolato.
Popolato da corpi e da anime gioiose che sanno entrare di slancio nel cuore delle cose
popolato di fervore e di gente innamorata ma che crede all'  amore come una cosa concreta
popolato da un uomo che ha scelto il suo cammino senza gesti clamorosi per sentirsi qualcuno
popolato da chi vive senza alcuna ipocrisia col rispetto di se stesso e della propria pulizia.
Uno spazio vuoto che va ancora popolato.
Popolato da un uomo talmente vero che non ha la presunzione di abbracciare il mondo intero
popolato da chi crede nell'  individualismo ma combatte con forza qualsiasi forma di egoismo
popolato da chi odia il potere e i suoi eccessi ma che apprezza un potere esercitato su se stessi
popolato da chi ignora il passato e il futuro e che inizia la sua storia dal punto zero.
Uno spazio vuoto che va ancora popolato.
Popolato da chi è certo che la donna e l'  uomo siano il grande motore del cammino umano
popolato da un bisogno che diventa l'  espressione 
di un gran senso religioso ma non di religione
popolato da chi crede in una fede sconosciuta dov'è la morte che scompare quando appare la vita
popolato da un uomo cui non basta il crocefisso ma che cerca di trovare un Dio dentro se stesso.

Allora si potrebbe immaginare
un umanesimo nuovo
con la speranza di veder morire
questo nostro medioevo
col desiderio 
che in una terra sconosciuta
ci sia di nuovo l'  uomo
al centro della vita.

Con la certezza 
che in un futuro non lontano
al centro della vita
ci sia di nuovo l'  uomo.
Una logica ormai acquisita
è che l'  uomo è provvisorio
e che ha un senso un po' precario della vita. 
Ma morire è un gesto innaturale
che di solito è accettato 
per un dato più statistico che razionale. 

Se io sapessi cosa mi fa bene 
se io sapessi cosa mi fa male 
nella marea di cose e di persone che c' ho intorno 
se non tradissi le mie pulsioni vere 
potrei sul serio diventare 
un uomo pluricentenario 
forse eterno.

 Forse aspirare all'  immortalità è un po' eccessivo. Ma quando uno si innamora di una teoria, a volte, si lascia prendere la mano.

Se io sapessi quanto sono strani
i miei pensieri e le emozioni
se avessi letto un po' meglio il mio libretto di istruzioni 
se io sapessi, d' un tratto io sapessi, se quando sono nato 
i miei han ringraziato Iddio o hanno imprecato 
se io sapessi uscire allo scoperto
se io mi fossi accorto
che mio fratello o qualcun altro mi voleva morto 
se io sapessi al di là delle parole
che il mio inferno infantile
sarà sempre presente al mio fianco, al mio capezzale.

Se io sapessi fisicamente 
cosa mi fa bene e cosa mi fa male 
se io sapessi più concretamente 
cosa mi fa bene, cosa mi fa male.

Se io sapessi perché la mia salute 
fa delle cose un po' insensate
e io non riesco nemmeno a spiegarmi una banale gastrite 
se io sapessi, che bello se sapessi
se quando soffro per amore
mi convenga toccare il fondo o andarmene a ballare 
se io sapessi scegliermi un' amante
se io sapessi veramente 
distinguere un delirio idiota da uno intelligente 
se io sapessi se sia meglio essere fedele 
e in ossequio alla morale 
rinunciare tranquillamente a una scopata celestiale.

Se io sapessi fisicamente 
cosa mi fa bene e cosa mi fa male 
se io sapessi più concretamente 
cosa mi fa bene, cosa mi fa male.

Se io sapessi le mie fatiche umane 
e le commedie quotidiane
se fossi certo che almeno io mi voglio un po' di bene 
se io sapessi, magari io sapessi
se ho dato ai figli il giusto amore 
o sono stato, come quasi tutti, un padre di mestiere 
se io sapessi se lei che è così forte 
e condivide la mia sorte
sarà schierata comunque e per sempre 
dalla mia parte 
se io sapessi se nel nostro convivere civile 
in questo abbraccio generale
c' è anche chi piangerà veramente al mio funerale.

Se io sapessi fisicamente 
cosa mi fa bene e cosa mi fa male 
se io sapessi più concretamente 
cosa mi fa bene, cosa mi fa male
cosa mi fa bene, cosa mi fa male
cosa mi fa bene, cosa mi fa male
cosa mi fa bene, cosa mi fa male.
 "Stanza 132, ore 18, è espirato, sì il cuore, come il suo povero papà. 
Sembra che dorma no, non ha sofferto, non se n'è neanche accorto!

Oh, che bella processione!
M'han portato in questa fossa
e con quanta devozione han deposto le mie ossa.
M'han voluto proprio bene,
una bella passeggiata
anche se la prima classe, beh, mi sembra esagerata!
Questo spreco di lumini, questo coro di bambini
e quei preti mascherati chissà quanto son costati.

Com'era caro, com'era buono, 
sembra davvero impossibile pensa che cosa incredibile lui non c' è più.

c' è anche quello con gli occhiali che sta lì tutto sudato,
l'  avrò visto due o tre volte dal quel giorno che son nato.
Quanta gente affezionata, che premura, che assistenza!
c' è una busta sigillata: state calmi, che impazienza!
Ma c' è scritto solamente: G. Saluta la sua gente,
s'è mangiato tutti i soldi, non vi lascia proprio niente.

Com'era caro, com'era buono, 
sembra davvero impossibile pensa che cosa incredibile lui non c' è più.
Secondo me gli italiani e l'  Italia hanno sempre avuto un rapporto conflittuale. Ma la colpa non è certo dell'  Italia, ma degli italiani che sono sempre stati un popolo indisciplinato, individualista, se vogliamo un po' anarchico, ribelle, e troppo spesso cialtrone.
Secondo me gli italiani non si sentono per niente italiani. Ma quando vanno all'  estero li riconoscono subito.
Secondo me gli italiani sono cattolici e laici. Ma anche ai più laici piace la benedizione del Papa. Non si sa mai
Secondo me gli italiani sono poco aggiornati e un po' confusi perché non leggono i giornali. Figuriamoci se li leggessero!
Secondo me non è vero che gli italiani sono antifemministi. Per loro la donna è troppo importante. Specialmente la mamma.
Secondo me gli italiani hanno sempre avuto come modello i russi e gli americani. Ecco come va a finire quando si frequentano le cattive compagnie.
Secondo me gli italiani sentono che lo Stato gli vuol bene. Anche perché non li lascia mai soli.
Secondo me gli italiani sono più intelligenti degli svizzeri. Ma se si guarda il reddito medio procapite della Svizzera, viene il sospetto che sarebbe meglio essere un po' più scemi.
Secondo me gli italiani sono tutti dei grandi amatori. Peccato che nessuna moglie italiana se ne sia accorta.
Secondo me gli italiani al bar sono tutti dei grandi statisti. Ma quando vanno in parlamento sono tutti statisti da bar.
Secondo me un italiano quando incontra uno che la pensa come lui fa un partito. In due è già maggioranza.
Secondo me gli italiani sono i maggiori acquirenti di telefonini. E non è vero che tutti quelli che hanno il telefonino sono imbecilli è che tutti gli imbecilli hanno il telefonino.
Secondo me gli italiani non sono affatto orgogliosi di essere italiani. E questo è grave. Gli altri invece sono orgogliosi di essere inglesi, tedeschi, francesi, e anche americani e questo è gravissimo.
Secondo me gli italiani sono i più bravi a parlare con i gesti. E quando devono pagare le tasso fanno [gesto dell'  ombrello].

"Italiani popolo di combattenti". l' ha detto Giosuè Carducci.
"Italiani popolo di pensatori". l' ha detto Benedetto Croce.
"Italiani popolo di eroi". l' ha detto Gabriele d' Annunzio.
"Italiani popolo di sognatori". l' ha detto Gigi Marzullo.

Secondo me gli italiani e l'  Italia hanno sempre avuto un rapporto conflittuale. Ma la colpa non è certo degli italiani, ma dell'  Italia che ha sempre avuto dei governi con uomini incapaci, deboli, arroganti, opportunisti, troppo spesso ladri, e in passato a volte addirittura assassini.
Eppure gli italiani, non si sa con quale miracolo, sono riusciti a rendere questo paese accettabile, vivibile, addirittura allegro.

Complimenti! 
Secondo me all'  inizio c' è sempre una donna. 
Secondo me la donna è stato il secondo errore di Dio. Il primo
Secondo me una donna è donna da subito. Un uomo è uomo a volte prima, a volte dopo. A volte mai.
Secondo me una donna è coinvolta sessualmente in tutte le vicende della vita. A volte persino nell'  amore.
Secondo me una donna innamorata imbellisce. Un uomo rincoglionisce.
Secondo me in un salotto quando non c' è neanche una donna è come recitare in un teatro vuoto. Se invece non c' è neanche un uomo, tra le donne si crea una complice atmosfera di pace. Appena arriva un uomo è la guerra.
Secondo me un uomo che si vanta di iniziare le donne ai piaceri dell'  amore è come il turista che mostra alla guida le bellezze della città.
Secondo me per una donna che non ha fortuna in amore non si può usare il termine "sfigata".
Secondo me un uomo che dice di una donna "quella lì la dà via" meriterebbe che a lui le donne non gliela dessero proprio mai.
Secondo me una donna che fa l'  amore per interesse è una puttana. Se lo fa invece perché le piace è non c' è la parola.
Secondo me una donna che dice a un uomo con cui sta facendo l'  amore "Come con te con nessuno" andrebbe comunque arrestata per falsa testimonianza.
Secondo me le donne quando ci scelgono non amano proprio noi forse una proiezione, un' immagine, un sogno. Ma quando ci lasciano siamo proprio noi quelli che non amano più.
Secondo me il primo maschilista è stato Dio che si è fatto uomo. Però io, se fossi stato Dio, non so se la donna l'  avrei firmata.
Secondo me una donna che si offre sessualmente a un uomo ed è respinta rimane sconcertata. Non ci può credere. Il suo primo pensiero è che lui sia omosessuale, ma in genere questa versione non regge. E allora pensa: 'Eh già, lui si difende ha paura di essere troppo coinvolto emotivamente oppure si sente bloccato dall'  eccessiva eccitazione' Il fatto che lei possa non piacere è un' ipotesi che non può assolutamente prendere in considerazione.
Donna, l'  angelo ingannatore. l' ha detto Baudelaire.
Donna, il più bel fiore del giardino. l' ha detto Goethe.
Donna, femina maliarda. l' ha detto Shakespeare.
Donna, sei tutta la mia vita. l' ha detto un mio amico ginecologo.
Secondo me una donna che oggi fa la madre di famiglia e rinuncia a lavorare, sbaglia. Se invece lavora e rinuncia a fare la madre di famiglia, sbaglia. Se cerca contemporaneamente di lavorare e di fare la madre di famiglia sbaglia. Sbaglia comunque. l' uomo invece non sbaglia mai. Sono secoli che sa quello che deve fare. Forse è per questo che è così intronato. O forse anche per qualche altra ragione
Si può
Si può
Si può, siamo liberi come l'  aria
si può
si può, siamo noi che facciam la storia
si può.

Si può, io mi vesto come mi pare
si può, sono libero di creare
si può, son padrone del mio destino
si può, posso mettermi un orecchino
si può.

Basta uno spunto qualunque
e la nostra fantasia non ha confini
basta un pennello e un colore
e noi siamo pronti
a perpetuare la creatività dei popoli latini.

Si può contestare, parlare male
si può migliorare il telegiornale
si può fare critiche dall'  esterno
si può sputtanare tutto il governo
si può.

Si può occuparsi di spiritismo
si può far dibattiti sull'  orgasmo
si può far politica alternativa
si può siamo pieni di iniziativa
si può.

Siamo sicuri che abbiamo in comune
la certezza del nemico
siamo sicuri che c' è
ma il più nuovo, il più rosso dei partiti
non si sa perché diventa rosso antico.

Si può, siamo liberi come l'  aria
si può, siamo noi che facciam la storia
si può, libertà, libertà, libertà
libertà obbligatoria.

Sono liberato
sono davvero più leggero
sono infedele, sono matto, posso far tutto.
Viene la paura
di una vertigine totale
viene la voglia un po' anormale
di inventare una morale
Utopia utopia

Si può fare i giovani a sessant'anni
si può regalare i blu-jeans ai nonni
si può star seduti come un indiano
si può divertirsi con il digiuno
si può.

E dopo tante battaglie
volendo puoi anche farti uno spinello
il libanese è migliore
tra poco dovrebbe cominciare
la pubblicità in un nuovo carosello.

Si può inventarsi protagonista
si può rinforzarsi dall'  analista
si può occuparsi dell'  individuo
si può farsi ognuno la propria radio
si può.

Si può con la nostra cultura dietro
si può rinnovare tutto il teatro
si può dare al mondo un messaggio giusto
si può, al livello di Gesù Cristo
si può.

Basta una bella canzone
e la tua rivoluzione va da sola
basta che ognuno si esprima
e poi non importa
se si chiama la rivoluzione della Coca-Cola.

Si può, siamo liberi come l'  aria
si può, siamo noi che facciam la storia
si può, libertà, libertà, libertà
libertà obbligatoria.

 Come?! Con tutte le libertà che avete volete anche la libertà di cambiare?

Utopia utopia utopia
Si può, si può
si può, siamo liberi come l'  aria, si può
siamo noi che facciam la storia, si può.

Si può, io mi vesto come mi pare, si può
sono libero di creare, si può
son padrone del mio destino, si può
posso mettermi un orecchino, si può.

Si può, fare critiche dall'  esterno, si può
sputtanare tutto il governo, si può
non far uso dei congiuntivi, si può
siamo liberi e trasgressivi, si può.

Basta uno spunto qualunque e la nostra fantasia non ha confini
basta un pennello, un colore, e noi siamo pronti
a perpetuare la creatività dei popoli latini.

Si può, fare i giovani a sessant'anni, si può
regalare i blue-jeans ai nonni, si può
in ignobili trasmissioni, si può
schiaffeggiarsi come coglioni, si può.

Si può, far politica coi fumetti, si può
divertirsi con Andreotti, si può
con la satira che straripa, si può
fare il verso persino al papa, si può.

Con quella vena di razza italiana che è vivace e battagliera
è naturale che poi siamo noi che possiam cambiar tutto
a patto che si lasci tutto come era.

Si può, siamo liberi come l'  aria, si può
siamo noi che facciam la storia, si può
libertà, libertà, libertà, libertà obbligatoria.

Sono assai cambiato, sono così spregiudicato
sono infedele, sono matto, posso far tutto.
Viene la paura di una vertigine totale
viene la voglia un po' anormale di inventare una morale
utopia, utopia, utopia-pia-pia.

Si può, ignorare gli intellettuali, si può
fare il tifo per gli animali, si può
far la guerra per scopi giusti, si può
siamo autentici pacifisti, si può.

Per ogni assillo, rovello sociale, sembra che la gente goda
tutti che dicono la loro, facciamo un bel coro di opinioni 
fino a quando il fatto non è più di moda.

Si può, rovesciare la notte e il giorno, si può
eccitarsi con un film porno, si può
patteggiare sulla galera, si può
ricantare "Faccetta nera", si può.

Si può, trasgredire qualsiasi mito, si può
invaghirsi di un travestito, si può
consultarsi con una strega, si può
farsi ognuno una bella lega, si può.

E in questa tua libertà illimitata di espressione e di parola
l'  unica rivoluzione che noi abbiamo fatto
ha un difetto: è la rivoluzione della Coca-Cola!

Si può, siamo liberi come l'  aria, si può
siamo noi che facciam la storia, si può.

 Ma come? Con tutte le libertà che avete, volete anche la libertà di pensare?
Utopia, utopia, utopia-pia-pia.
Libertà, libertà, libertà, libertà
libertà, libertà, libertà, libertà
libertà, libertà, libertà, libertà
Si può
si può siamo liberi come l'  aria, si può.
si può siamo noi che facciam la storia, si può.

Si può io mi vesto come mi pare
si può sono libero di creare
si può son padrone del mio destino
si può ho già il nuovo telefonino, si può.

Si può occuparsi di agriturismo
si può fare il tifo per il buddismo
si può con un gioco televisivo
si può inventare ogni giorno un divo, si può.

Basta uno spunto qualunque
e la nostra fantasia non ha confini.
Basta un talk-show un po' scadente 
e noi perpetuiamo allegramente 
la creatività dei popoli latini.

Si può far miliardi con l'  Enalotto
si può esser vittima di un complotto
si può far la guerra per scopi giusti
si può siamo autentici pacifisti, si può.

Si può trasgredire qualsiasi mito
si può invaghirsi di un travestito
si può fare i giovani a sessant'anni
si può far riesplodere il sesso ai nonni, si può.

Con alle spalle una storia esaltante
di invenzioni e di coraggio
è naturale che poi siamo noi
che possiamo cambiar tutto
a patto che ogni cosa  vada sempre peggio.

Si può siamo liberi come l'  aria, si può
si può siamo noi che facciam la storia, si può.
Libertà, libertà, libertà
liberta obbligatoria.

Sono assai cambiato sono così spregiudicato
sono infedele sono matto posso far tutto.
Viene la paura di una vertigine totale
viene la voglia un po' anormale
di inventare una morale.

Utopia Utopia Utopiapiapia

Si può ricoprirsi di gran tatuaggi
si può far politica coi sondaggi
si può liberarsi e cambiare ruolo
si può rinnovarsi le tette e il culo, si può.

Per ogni assillo o rovello sociale
sembra che la gente goda.
Tutti che dicon la loro facciamo un bel coro 
di opinioni fino a quando
il fatto non è più di moda.

Si può far ginnastica un' ora al giorno
si può collegarsi coi siti porno
si può a ridosso delle elezioni
si può insultarsi come coglioni, si può.

Si può far discorsi convenzionali
si può con il tono da intellettuali
si può dare al mondo un messaggio giusto
si può a livello di Gesù Cristo si può.

Contro il gran numero di ideologie
che noi abbiamo rifiutato
l'  unica grande invenzione davvero efficace 
e che ci piace è
questa dittatura imposta dal mercato.

Si può siamo liberi come l'  aria, si può
si può siamo noi che facciam la storia, si può.

ma come, con tutte le libertà che avete
volete anche la libertà di pensare?

Utopia Utopia Utopiapiapia

Libertà, libertà, libertà, libertà, 
libertà, libertà, libertà, libertà,
libertà, libertà, libertà, libertà libertà.
Ecco - probabilmente - senza offesa - si potrebbe dire - in questo tremendo mondo - in questo porco buco che si chiama - sì - mondo - senza mai volerlo - senza mai desiderarlo - in questo che si chiama – non importa - situazione donna - certo - antenati sconosciuti - terribile impatto - non importa - senza nessun passato - lampo improvviso - passato rifiutato - come se si trattasse - certo, di un castigo - lampo improvviso dei suoi peccati - ipotesi cancellata - non ne aveva - ma li doveva espiare - essendole sempre stato insegnato - in questo porco - sin da bambina - sì - a patire - destino tremendo - rifiutato - certo - lampo improvviso - la rottura - che poi era la fine - appena il tempo di - non importa - nessun affetto - senza poter più credere - sì, nell'  importanza (risatin - della famiglia (risata grass
Non si capisce perché quasi sempre i sogni, proprio nel momento in cui, come specchi fedeli dell'  anima, stanno per svelare al soggetto i suoi intendimenti nascosti, si interrompono.
Ero lì, in una specie di zattera un naufragio, chi lo sa Insomma, sono lì su un relitto di un metro per un metro e mezzo circa, e, stranamente tranquillo in mezzo all'  oceano, galleggio.
Cosa vorrà dire Va be', vedremo poi. A dir la verità avevo già sognato di essere su una zattera con una dozzina di donne stupende nude. Ma lì il significato mi sembra chiaro.
Ora sono qui da solo, ho il mio giusto spazio vitale, mi sono organizzato bene, il pesce non manca, ho una discreta riserva d' acqua, i servizi è come avreli in camera ho anche un robusto bastone che mi serve da remo.
Non è un sogno angoscioso, ma cosa vorrà dire? Fuga, ritiro, solitudine, probabilmente desiderio di sfuggire la vita esterna che ci preme da ogni parte. Si diventa filosofi, nei sogni.
Oddio, oddio cosa vedo? Fine della filosofia. No, non può essere una testa. Forse una boa. Non so per cosa fare il tifo. La boa fa meno compagnia, ma è più rassicurante.
No, no si muove, si muove. Mi sembra di vedere gli spruzzi. Non è possibile che sia un pesce. È qualcosa che annaspa, sprofonda, riappare, lotta disperatamente con le onde.
(con enfasi decrescente) È un uomo, è un uomo, è un uomo, è un uomo, è un uomo!
E ora che faccio. La zattera è un monoposto, ne sono sicuro. Per il pesce non ci sarebbe problema, ma la zattera in due non credo che tenga.
(al naufrago) "Non tiene!"
Macché, non mi sente. Sarà a cento metri. Che faccio? Ma come 'che faccio' Sono sempre stato per la fratellanza, per l'  accoglienza, l'  ospitalità. Ho lottato tutta la vita per questi principi. Sì, ma non mi ero mai trovato Ma quali principi? Questa è la fine. Qui in due non la scampiamo. E lui avanza verso di me, fende le onde. Sarà a settanta metri, cinquanta, trenta Madonna, come fende!
Quasi quasi gli preparo un dentice. E se non gli piace il pesce? Se gli piace solo la carne? umana. E no, calma, io devo pensare a me, alla mia sopravvivenza: mors tua vita mea. Oddio non dovrò mica ucciderlo?
Ma che dico, sto delirando! Lo devo salvare. Poi in qualche modo ci arrangeremo, fraternamente, ci sentiremo vicini. Per forza, non c' è spazio stretti, uniti, corpo a corpo
Guarda come nuota è una bestia! Ma io lo denuncio! Ormai sarà dieci metri. Mi fa dei gesti, mi saluta mi sorride, lo schifoso. Ma no, poveretto, cosa dico, per lui sono la salvezza, la vita, eh! 
Che faccio? Che faccio? Potrei prendere il bastone, potrei allungarglielo per aiutarlo a salire Potrei darglielo con violenza sulla testa. Siamo al gran finale del dramma. Il dubbio mi divora. l' interrogativo morale mi corrode. Devo decidere. l' uomo è a cinque metri, quattro, tre prendo il bastone e
E a questo punto mi sono svegliato. Maledizione! Non saprò mai se nel mio intimo prevale il senso umanitario dell'  accoglienza o la grande paura della minaccia. Devo saperlo, devo saperlo, non posso restare in questo dubbio morale, devo sapere come finisce questo sogno!
Cerco di riaddormentarmi, mi concentro voglio dire, mi abbandono. Qualche volta funziona.
Ecco, ecco sì, ce l'  ho fatta: l'  acqua, l'  oceano, le onde giusto. Un uomo su una zattera giusto. Un altro che nuota, arranca, annaspa disperato, sento il cuore che mi scoppia. Oddio che succede? Sono io sono io quello che nuota. No, io ero quell'  altro, eh! Non è giusto, non è giusto! A me piaceva di più stare sulla zattera. Ma quale dubbio morale Ho le idee chiarissime. Sono per l'  accoglienza!
Un ultimo sforzo, la zattera è a cinque metri, quattro, tre Alzo la testa verso il mio salvatore Eccomi!
PUMMM! Dio, che botta!
A questo punto mi sono svegliato di nuovo. Mi basta così. Non voglio sapere altro. Spero solo che non sia un sogno ricorrente.
*Però una cosa l'  ho capita. No, non che se uno chiede aiuto gli arriva una legnata sui denti, questo lo sapevo già. Ho capito quanto sia pieno di insidie il termine 'aiutare'. c' è così tanta falsa coscienza, se non addirittura esibizione nel volere atutti i costi aiutare gli altri che se, per caso, mi capitasse di fare del bene a qualcuno, mi sentirei più pulito se potessi dire: non l'  ho fatto apposta. Forse solo così tra la parola 'aiutare' e la parola 'vivere' non ci sarebbe più nessuna differenza.*


-----------------------------------------------------------------------------------------
Nota:
* Il testo della stagione 1995-'96 è leggermente diverso da quello qui riportato; il finale, compreso tra gli asterischi, non è presente nella versione inserita nella stagione teatrale 1994-'95.

Con tutte le contraddizioni e le incertezze del destino umano
la vita va vissuta sempre come fosse un dono.
A volte si ha la sensazione di un presente ostile, di un futuro orrendo
ma in fondo son contento
di appartenere al mondo.

[coro:] Piango di qua
qualche volta piango dì là. 
Piango di qua
qualche volta piango dì là. 


La morte di un attore molto amato
Le chiacchiere del dopo terremoto
Godeva tutto il funerale quando lui ha cantato
l' arresto di un politico famoso
La favola del bacio misterioso
La chiesa si converte al rock piuttosto all'  improvviso.
lo prego e piango di qua
qualche volta piango di là.
l' Europa ci regala un' altra tassa
Il gran rilancio della mafia russa
Si incaglia in mare un' ammiraglia c' era l'  acqua bassa.
La crisi si è risolta sghignazzando
Bambino stupra anziano reverendo
Il pianto di una Madonnina, non le piace il mondo.

E anch'io piango di qua
qualche volta piango di là.
Piango di qua
qualche volta piango dì là. 

Nel gioco del falso e del vero
qualsiasi dolore del mondo è spettacolo puro.
È come se fosse un libro di avventure
che mi fa bene e male al cuore
un libro che non chiudo mai.

Piango di qua
qualche volta piango di là.
Piango di qua
qualche volta piango dì là. 

È sempre più sicuro il pendolino
Leghista vende il Duomo di Milano
Tribù che mangia missionario pare molto buono
A volte la Ferrari ci fa male
d' Alema sembra sia un sentimentale
Tra poco ci sarà del sesso sempre più virtuale.
Io amo e piango di qua
Qualche volta piango di là.
Stravince con la moto un bel bambino
Pannella spaccia droga al mercatino
Scambiava la fontana antica per un trampolino
Cossiga quasi sempre torna in ballo
Emilio Fede clona il suo cervello
La grande svolta dell'  Italia parte dal Mugello.

Io svolto e piango di qua
qualche volta piango di là.
Piango di qua
qualche volta piango dì là. 


Nel gioco del falso e del vero
qualsiasi dolore del mondo è spettacolo puro.
È come se fosse un film di sentimento
che mi coinvolge proprio tanto
un film che non finisce mai.

[coro:] Piango di qua
qualche volta piango di là.
Piango di qua
qualche volta piango dì là. 

Uccide sette coppie e non gli basta
La mistica Pivetti è via di testa
Il caso della mucca pazza in cerca di analista
Il costo giornaliero di un pentito
Adesso la massaia fa il soldato
Andava in giro per Venezia col suo carroarmato.

Per forza piango di qua
qualche volta piango di là.

La carica dei topi in ospedale
Il vecchio incatramato al Quirinale
Si spara chiuso dentro un cesso alla Bicamerale
Purtroppo Bertinotti non concorda
La nostra maggioranza è un po' bastarda
La guerra delle quote latte fatta con la merda.

Io osservo e piango di qua
qualche volta piango di là.
Piango di qua
qualche volta piango dì là. 

Nel gioco del falso e del vero
nel gioco del falso e del vero persino la vita e la morte
è spettacolo puro
La vita e la morte spettacolo puro.
La vita e la morte spettacolo puro.
La vita e la morte spettacolo puro.
Spettacolo puro!
(Esterno giorno - pomeriggio d' inverno - l' attore è in macchin Ecco, corso Garibaldi dunque, da Via Moscova non la posso prendere. Meglio girare di là. Poi magari parcheggio in Via Palermo e vado a piedi.
Ma guarda se mia madre deve mandare me Che poi sono in imbarazzo, specialmente quando lo devo cercare al bar. Anche lui, però potrebbe mandarglieli ogni mese Macché, se lo dimentica, fa il poeta, mio padre. O fa il furbo? Intanto va sempre a finire che glieli do io, io soldi, a mia madre. Che, va be' non è una gran cifra Ma il fatto è che lei li vuole da lui. Mica per altro, per fargliela pagare. Educativa!
Ma guarda se due che si sono divisi da vent'anni devono essere ancora così Dico, se non si trova un po' di pace almeno da anziani quando mai. No. Lei non l'  ha più voluto vedere, però lo tiranneggia. E lui sguscia il furbo.
Ah, ecco il posto. Parcheggio qui. E no, sono arrivato prima io Grazie.
Ora come faccio a chiedergli questi maledetti soldi. Aspetto un po', oppure No, è inutile che faccia la commedia di essere venuto a trovarlo al bar. Glieli chiedo subito, e dopo magari si sta un po' insieme.
(entra nel bar) Eccolo, è lì seduto che legge il giornale, davanti al suo rabarbaro. Alza lo sguardo e mi sorride. È il suo modo di salutare. "Ciao papà. Come va?!" E lui: "Io bene. È il mondo che è noioso. È dal '45 che non succede più niente." Posa il giornale. Mi guarda mi guarda con quei suoi occhi da faina che ti frugano dentro. Ecco come ce li ha, gli occhi, mio padre: piccoli ma profondi, pungenti, furbissimi una faina. È un personaggio, non c' è dubbio. Qui al bar lo sentono tutti. Ma non devo farmi confondere. Devo partire all'  attacco subito e chiedergli i soldi. Che compito!
"Ecco, veramente papà sono venuto sì, perché perché la mamma" Mi accorgo subito di averli chiesti con troppa finezza, perché lui: "La mamma, la mamma Come sta la mamma?" Una cosa che non ho mai capito di mio padre è quand' è che ti prende per il culo. Per la verità, malgrado tutto, lui mi ha sempre parlato bene della mamma di com'era bella. Forse perché è stato lui a lasciarla. La perdona, insomma Lei, no. Mia madre ci tiene ai suoi brutti ricordi. Io preferisco l'  oblio dolce, forse anche un po' recitato sì, quello di mio padre.
Ma ora non devo farmi fregare. "La mamma, la mamma Come sta la mamma" I soldi, papà. I soldi! bisognerebbe dire Altro che finezze. Sto per ritornare all'  attacco, ma Niente. Lui mi presenta una stranissima donna. "Ecco, questo è il mio miglior compagno di 'tresette' donna sensibile e fuori del comune". Un tipo singolare davvero, una specie di attrice di altri tempi, però coi segni degli anni e delle pene tutte descritte sul viso. Bella, a modo suo. Una via di mezzo fra una diva un po' anziana e una maîtresse colta. E brava faina! Te lo sei scelto giusto, il compagno di gioco.
"Questo è il ragazzo?" fa lei indicandomi, "l'  erede?" Erede di cosa non si capisce. In quanto a fantasia mio padre potrebbe lasciarmene a casse. Ma i soldi, dico io i soldi
Deve avermi scrutato dentro, lui perché mi invita subito a fare una partita a scacchi. Come scacchista mio padre è il migliore del bar, a parte un certo 'Faruk' che, mi ha detto lui, gioca bene. Io invece con mio padre perdo sempre. Ultimamente però ho un po' studiato. Lui non lo sa. Potrei anche farcela. Accetto volentieri. Appena presa la scacchiera una mole enorme avanza verso di noi, mi si siede accanto, pronto ad assistere. Centoventi chili di spettatore: Faruk. Silenzioso, per ora. Speriamo bene. A parte la limitazione dello spazio, non sopporto gli "angolisti". Quelli che ti si siedono lì vicino e guardano la partita. Non ce la fanno a stare zitti. Dopo tre o quattro mosse ti suggeriscono tutto. Qualcuno arriva anche a prenderti la mano per farti spostare i pezzi. Non importa, ho studiato.
Ecco, solita apertura di Re la conosco a memoria. I primi tratti sono velocissimi, automatici. Alla dodicesima mossa Faruk, l'  angolista, mi scruta con due occhi neri, ma neri, eh Forse è il suo colore. Che vuole? Ho giocato benissimo, come da libro Ammirazione, forse. Sì, è mio padre che è in difficoltà. Che tenerezza la faina in crisi! l' abbraccerei.
Ero piccolissimo, quando stavo abbracciato a mio padre. Poi, più. Chissà il pudore. Mi piaceva  Me lo ricordo bene. Erano certe notti della guerra. Avevo tre o quattro anni e non potevo capire. Stranamente mi sembravano belle. Erano notti dolci, animate da allarmi e rumori di aeroplani grazie ai quali la gente trovava il modo di provare brividi giustificati.
"Stai diventando bravo" mi fa, "molto bravo. Secondo me ha studiato, vero Faruk?" Annuisce Faruk, l'  angolista. È contento. Forse fa il tifo per me. Chissà vecchi rancori. Solleva la testa dalla scacchiera, mio padre, e poi serio: "Vuoi un rabarbaro?" "Veramente non mi piace." faccio io. "Prendilo che ti fa bene. (al barist Un rabarbaro per Karpov!"
l' avevo detto che ha una certa personalità. Mi tocca bere anche il rabarbaro. Non mi vorrà mica rincoglionire? Sarebbe capace. Eccolo, sta passando al contrattacco. Dopo aver anticipato l'  arrocco prepara un forte pressione sull'  ala di Re. Faruk è perplesso. E anch'io. Sto per avanzare un pedone ma al grassone gli esce un gridolino: "No!" Buono, Faruk devo farlo, altrimenti mi massacra Mi difendo come posso, per un po'. E bene, anche respingendo le manone di Faruk che piano piano entrano nella scacchiera. Però la situazione precipita. E mio padre, dopo una carezza di consolazione: "È la paura di vincere che ti fa perdere." Maledizione! Capisce tutto. Non ho mai pensato veramente di poter vincere con lui. Ormai non c' è più niente da fare. Ora gli brillano gli occhi, alla faina. Ha in mente un piano diabolico. Vuol proprio distruggermi. Dà un' occhiata a Faruk, e sorride pregustando il suo trionfo.
Cosa fa? Cavallo in h3? Incredibile! Ha commesso un errore. Forse la sua memoria non è più quella di una volta. Non so che fare. Anche Faruk è immobile. Oddio, non avrà mica sbagliato per farmi sbagliare?! Non sono così ingenuo da cadere nei tranelli.
Ne approfitto e rimonto.
un' altra mossa sbagliata! Incomprensibile, per uno come lui Non c' è più con la testa. Mi dispiace sì, mi dispiace ma devo vincere. È un' occasione che aspetto da anni. Ha gli occhi fissi sulla scacchiera e una mano sulla fronte. Ormai ha perso. È matto in due mosse, lo vedrebbe anche un bambino. Finisce di bere il suo rabarbaro. Appoggia piano il bicchiere e mi guarda: "Abbandono."
Silenzio. Sembra quasi che tutto il bar abbia smesso di parlare. Faruk gli batte una mano sulla spalla e si allontana. "È la memoria la memoria, Giorgio" riprende mio padre a fatica, "la memoria non solo nel gioco, ma anche nella vita". Mi parla con una tristezza smisurata. Com'è rimasto male. "È spaventosa", continua, "è spaventosa la quantità di cose e di persone che non si muovono più nel mio passato." Povero papà! È come se riesumasse con dolore tutto un popolo di trapassati attorno ai suoi occhi da faina, ora un po' spenti.
Per strada sento un certo senso di amarezza. Non è giusto che io stia così poco con mio padre. Mi manca. Però, strano mi manca solo le poche volte che ci penso Voglio dire che se è così, è come se non mi mancasse affatto. La vita ci divide, non per cattiveria per distrazione.
I soldi! Non gli ho chiesto i soldi per la mamma. E come facevo? Era così abbattuto quasi piangeva 
Oddio!!! Vuoi vedere che NOOOOO!!! Il maledetto Tutte quelle mosse sbagliate Hai capito, la faina Cosa ti ha studiato Ha fatto apposta, ha fatto apposta E come piangeva, l'  attore E prima 'Come sta la mamma' E poi la compagna di 'tresette' E poi il rabarbaro Era tutto per i soldi Certo, come si fa a chiedere i soldi a uno che sta piangendo. E la memoria, la memoria E le persone che non si muovono più nel suo passato E i trapassati Che guitto! Mi ha fregato, mi ha fregato.
Torno indietro, non mi può fregare così. Eccolo. Maledizione, sta uscendo con Faruk. Fa già scuro e c' è un po' di foschia. Li raggiungo e mi accodo a loro con la voglia di Mio padre mi prende sottobraccio. È già allegro e sta canticchiando con Faruk una canzone dei suoi tempi. Ho capito. Anche questo mese i soldi a mia madre glieli do io.
A venti metri di distanza il bar impallidisce piano piano prima di cedere alla notte. Ora ci sono solo le nostre voci nel buio e tra le righe anche tutta quella valanga di cose, di chiarimenti, di affettuosità, che le voci hanno sempre l'  aria di essere lì lì per dire e non dicono mai.
Quando ero giovane mi piacevano tanto le donne e le filosofie
ero un ragazzo attento e mi buttato, mi verificavo nei rapporti aperti
e gocciolavo amore da tutte le parti, amore.

Quando ero giovane mi piacevano molto le notti e le periferie
mi coinvolgevano le innovazioni, le arti e i grandi mutamenti
e vedevo il nuovo da tutte le parti, il nuovo.

Non c' è niente da fare, dev'essere vero che sto invecchiando
non c' entra niente con l'  età
il sintomo più chiaro è che guardo nel mondo
non mi interessano e non mi sorprendono le novità.

Eppure mi hanno detto che succede di tutto
che ci son cose interessanti e anche originali
che ci son cose veramente strane, veramente nuove
grandi cambiamenti, grandi innovazioni

peccato che a me sembrano soltanto timide e modeste variazioni
che nella loro velleità hanno l'  aria e la pretesa di sfacciate novità.

Quando ero giovane mi attiravano molto la sofferenza e la sociologia
quando hai vent'anni non ti puoi risparmiare devi occuparti del mondo
che è lì che aspetta la tua spinta per cambiare, il mondo.

A vent'anni tutti scrivono fantastiche, rabbiose poesie
a vent'anni tutti fanno decisivi, importantissimi interventi
dopo i vent'anni li fanno solo i deficienti, li fanno.

Non c' è niente da fare il mondo è noioso, si sta ripetendo
o sono io che son distratto
sarà che sono anziano o forse presuntuoso
ma ho l'  impressione di avere già capito tutto.

Eppure effettivamente ogni giorno succede qualcosa
e sono cose molto appariscenti e anche fastidiose
e sono cose veramente gravi e c' è un gran casino
di sconvolgimenti, non si può ignorare.

Sì, ma io volevo dire la mia vita, la tua vita, insomma la vita
ho il sospetto che rimanga sempre uguale
e qualsiasi cambiamento che sembrava così enorme e sconvolgente
riguardato alla distanza non è altro che esteriore ed apparente
va a finire che in sostanza è davvero tutto uguale.

Oppure sono io che non capisco più un cazzo!
Cara, è quasi primavera
potrebbe anche accadere in questa dolce sera.

Poi ti senti arrivare nel cuore degli impulsi strani
quanto basta per vivere insieme tutta una vita
ma che male scoprire che in fondo la donna che ami
non sai neanche se esiste, non l'  hai mai guardata.

Un alibi, mi ci vuole un alibi
per scaldare il cuore mi ci vuole un alibi
un alibi, un astuto alibi
dietro ad ogni gesto c' è nascosto un alibi.

E poi l'  uomo non riesce ad apprezzare abbastanza l'  ozio
e diventa quasi sempre una persona seria
che non sa rinunciare all'  imperdonabile vizio
di lasciare un segno nella propria storia.

Un alibi, mi ci vuole un alibi
per scaldare il cuore mi ci vuole un alibi
un alibi, una scusa
un gioco, una difesa
per raggiungere ogni cosa mi ci vuole un alibi.

c' è persino chi riesce ad inventarsi un amore infinito
per le pene lontane di chi sta soffrendo
le sue braccia sono troppo corte per sfiorare un amico
ma abbastanza lunghe per abbracciare il mondo.

Un alibi, mi ci vuole un alibi
per scaldare il cuore mi ci vuole un alibi
un alibi, una scusa
un gioco, una difesa
per raggiungere ogni cosa mi ci vuole un alibi.

Cara, ti prego resta ancora
potrebbe anche accadere che sia una cosa vera.
E l'  uomo che nasce dentro l'  acqua, come un uomo
e l'  uomo che cresce e respira come un uomo
e l'  uomo che si forma, si plasma, si trasforma
impara, si arricchisce, si prepara
poi conosce la coscienza, i problemi della scienza
poi conosce anche la vita con le sue difficoltà.

E l'  uomo, quel bambino che ubbidisce, che si adegua
che avverte e che sente, si realizza facilmente.
E presto con le cose che ha imparato
si inserisce fra la gente come un uomo rispettato
come un uomo che ricerca a qualunque condizione
con orgoglio disperato una qualsiasi affermazione
si tratta solo di volere, basta guardare sempre avanti
si può arrivare anche al potere, sì al potere, sì al potere

Ma svegliarsi e camminare e respirare che fatica!
ma sorridere e parlare, fare l'  amore che fatica!
ma un gesto naturale, il più normale che fatica!

coro: Ma un gesto naturale, il più normale che fatica.
coro: Ma un gesto naturale, il più normale che fatica.
coro: Ma un gesto naturale, il più normale che fatica.
coro: Ma un gesto naturale, il più normale che fatica.
E poi e poi e poi
e poi e poi
faccio fatica anche a parlare
non ne ho voglia
non so neanche decifrare
questo gran rifiuto che io sento
non so se è un odio esagerato
o un grande vuoto
o addirittura un senso di sgomento
di disgusto che cresce
che aumenta ogni giorno
mi fa male tutto quello che ho intorno.

E poi e poi e poi
questo gran parlare
che mi viene addosso
bocche indaffarate,
volti da rubriche di successo
eterne discussioni
sono innocue esibizioni, ma fa effetto
questo gusto, questo sfoggio
di giocare all'  uncinetto con le opinioni
sono stanco vorrei andarmene lontano
ma purtroppo mi ci invischio
ogni volta mi accanisco
è una droga, non ne posso fare a meno.
E poi e poi e poi
e poi e poi

Ci siamo noi, un uomo e una donna
con tutte le nostre speranze, le nostre paure
che a fatica ogni giorno cerchiamo di capire
cos'è questa cosa che noi chiamiamo amore.

E poi e poi e poi
è un gran bombardamento di notizie
la vita è piena di ingiustizie
di soprusi veri
devi dare una mano
non puoi tirarti fuori
devi andare a votare, poco convinto
devi fare il tuo intervento
devi partecipare
a questo gioco di potere
sempre più meschino e scaltro
e tutto quello che io sento
è qualcos'altro
è qualcos'altro.
E poi e poi e poi
e poi e poi

Io e lei, un uomo e una donna
in cerca di una storia del tutto inventata
ma priva di ogni euforia e così concreta
che intorno a sé fa nascere la vita.

E poi e poi e poi
non saremmo più soli io e lei
finalmente coinvolti davvero
potremmo di nuovo guardare il futuro
e riparlare del mondo
non più come condanna
ma cominciando da noi
un uomo e una donna.

E riparlare del mondo
non più come condanna
ma cominciando da noi
un uomo e una donna.
Io non appartengo a niente, figuriamoci all'  amore
il mio amore è solamente quello che ti do.
A volte cresce il mio bisogno d' inventare
ma come faccio a tirar fuori quello che non ho?

un' emozione non so che cosa sia
ma ho imparato che va buttata via.
Dolce prudenza, ti prego, resta ancora con me
da tanto tempo non soffro grazie a te.

un' emozione, lo so, esiste ancora
ma ho imparato che può non esser vera.
un' emozione sicura che sia dentro di noi
per ritrovarsi e crescere con lei.

Una mano, una mano di donna appoggiata sul viso.
Il mio viso è fermo, la pelle di una mano
con dentro piccole vene intrecciate
la mano lunga, bianca della donna che amo.

La bocca, la bocca si fa più vicina per un contatto
controllo il gesto ed ora siamo sul letto.
Una spallina che cade da sola
e nel silenzio solo i nostri corpi in contatto.

La mia mano, meccanica, con gesti un po' studiati
si muove più in fretta, ed ora siamo attaccati.
Si è stabilita un' intesa perfetta.
Controllo il mio corpo e studio l'  entusiasmo, l'  amore, l'  orgasmo.
l' orgasmo.

un' emozione non so che cosa sia
ma ho imparato che va buttata via.
Dolce prudenza, ti prego, resta ancora con me
da tanto tempo non soffro grazie a te.
un' idea, un concetto, un' idea
finché resta un' idea è soltanto un' astrazione
se potessi mangiare un' idea
avrei fatto la mia rivoluzione.

In Virginia il signor Brown
era l'  uomo più antirazzista
un giorno sua figlia sposò
un uomo di colore
lui disse: "Bene"
ma non era di buonumore.

Ad una conferenza
di donne femministe
si parlava di prender coscienza
e di liberazione
tutte cose giuste
per un' altra generazione.

un' idea, un concetto, un' idea
finché resta un' idea è soltanto un' astrazione
se potessi mangiare un' idea
avrei fatto la mia rivoluzione.

Su un libro di psicologia
ho imparato a educare mio figlio
se cresce libero il bimbo
è molto più contento
l'  ho lasciato fare
m'è venuto l'  esaurimento.

Il mio amico voleva impostare
la famiglia in un modo nuovo
e disse alla moglie
"Se vuoi, mi puoi anche tradire".
Lei lo tradì
lui non riusciva più a dormire.

un' idea, un concetto, un' idea
finché resta un' idea è soltanto un' astrazione
se potessi mangiare un' idea
avrei fatto la mia rivoluzione.

Aveva tante idee
era un uomo d' avanguardia
si vestiva di nuova cultura
cambiava ogni momento
ma quand' era nudo
era un uomo dell'  Ottocento.

Ho voluto andare
ad una manifestazione
i compagni, la lotta di classe
tante cose belle
che ho nella testa
ma non ancora nella pelle.

un' idea, un concetto, un' idea
finché resta un' idea è soltanto un' astrazione
se potessi mangiare un' idea
avrei fatto la mia rivoluzione
la mia rivoluzione, la mia rivoluzione.
Una donna fasciata in un abito elegante
una donna che custodisce il bello
una donna felice di essere serpente
una donna infelice di essere questo e quello.

Una donna che a dispetto degli uomini
diffida di quelle cose bianche
che sono le stelle e le lune
una donna cui non piace la fedeltà del cane.

Una donna nuova, appena nata
antica e dignitosa come una regina
una donna sicura e temuta
una donna volgare come una padrona.

Una donna così sospirata
una donna che nasconde tutto
nel suo incomprensibile interno
e che invece è uno spirito chiaro come il giorno.

Una donna, una donna, una donna.

Una donna talmente normale
che rischia di sembrare originale
uno strano animale, debole e forte
in armonia con tutto anche con la morte.

Una donna così generosa
una donna che sa accendere il fuoco
che sa fare l'  amore
e che vuole un uomo concreto come un sognatore.

Una donna, una donna, una donna.

Una donna che resiste tenace
una donna diversa e sempre uguale
una donna eterna che crede nella specie
una donna che si ostina ad essere immortale.

Una donna che non conosce
quella stupida emozione
più o meno vanitosa
una donna che nei salotti non fa la spiritosa.

E se questo bisogno maledetto
lasciasse in pace i suoi desideri
e se non le facessero più effetto
i finti amori dei corteggiatori
allora ci sarebbero gli uomini
e un mondo di donne talmente belle
da non avere bisogno
di affezionarsi alla menzogna del nostro sogno.

Una donna, una donna, una donna.
Una donna, una donna, una donna.
Io come uomo
io vedo il mondo
come un deserto di antiche rovine.
Io vedo un uomo
che tocca il fondo 
ma forse al peggio non c' è mai una fine.
Nel frattempo la vita non si arrende 
e la gente si dà un gran da fare 
tanti impegni tante storie
con l'  inutile idea di colmare
la mancanza
di una nuova coscienza
di una vera coscienza.

 È come se dovessimo riempire un vuoto profondo. E allora ci mettiamo dentro: rimasugli di cattolicesimo, pezzetti di sociale, brandelli di antichi ideali, un po' di antirazzismo, e qualche alberello qua e là.

La decadenza
che viviamo
è un malessere
che ci prende pian piano.
È una specie di assenza 
che prevede una sosta obbligata
è la vita che medita
ma si è come assopita.
Siamo vivi
malgrado la nostra apparenza
come uomini al minimo storico di coscienza.

 È come se la vecchia morale non ci bastasse più. In compenso se ne sta diffondendo una nuova che consiste nel prendere in considerazione più che altro i doveri degli altri verso di noi. Sembrerà strano ma sta diventando fortemente morale tutto ciò che ci conviene.
Praticamente un affare.

La decadenza
che subiamo
è uno scivolo
che va giù piano piano.
È una nuova esperienza
che ti toglie qualsiasi entusiasmo 
e alla lunga modifica il tuo metabolismo. 

Siam lì fermi malgrado la grave emergenza
come uomini al minimo storico di coscienza.

 E pensare che basterebbe pochissimo. Basterebbe spostare a stacco la nostra angolazione visiva  Guardare le cose come fosse la prima volta. Lasciare fuori campo tutto il conformismo di cui è permeata la nostra esistenza. Dubitare delle risposte già pronte. Dubitare dei nostri pensieri fermi, sicuri, inamovibili. Dubitare delle nostre convinzioni presuntuose e saccenti. Basterebbe smettere di sentirsi sempre delle brave persone. Smettere di sentirsi vittime delle madri, dei padri, dei figli. Smascherare, smascherare tutto: smascherare l'  amore, il riso, il pianto, il cuore, il cervello. Smascherare la nostra falsa coscienza individuale.
Subito. Qui e ora.
Sì, basterebbe pochissimo. Non è poi così difficile. Basterebbe smettere di piagnucolare, criticare, fare il tifo e leggere i giornali. Essere certi solo di ciò che noi viviamo direttamente. Rendersi conto che anche l'  uomo più mediocre può diventare geniale se guarda il mondo con i suoi occhi. Basterebbe smascherare  qualsiasi falsa partecipazione. Smettere di credere che l'  unico obiettivo sia il miglioramento delle nostre condizioni economiche perché la vera posta in gioco è la nostra vita. Basterebbe smettere di sentirsi vittime del denaro, del lavoro, del destino e persino del potere, perché anche i cattivi governi sono la conseguenza naturale della stupidità degli uomini. Basterebbe rifiutare, rifiutare la libertà di calpestare gli altri, ma anche la finta uguaglianza. Smascherare la nostra bontà isterica. Smascherare la nostra falsa coscienza sociale.
Subito. Qui e ora.
Basterebbe pochissimo. Basterebbe capire che un uomo non può essere veramente vitale se non si sente parte di qualcosa. Basterebbe abbandonare il nostro smisurato bisogno di affermazione, abbandonare anche il nostro appassionato pessimismo e trovare finalmente l'  audacia di frequentare il futuro con gioia.
Perché la spinta utopistica non è mai accorata o piangente. La spinta utopistica non ha memoria e non si cura di dolorose attese.
La spinta utopistica è subito. Qui e ora.

Io come uomo
io vedo il mondo
come un deserto di antiche rovine.
Io vedo un uomo
che tocca il fondo 
ma forse al peggio non c' è mai una fine.
Perché non c' è nessuno che dia un senso 
alle cose più semplici e vere 
alla vita di ogni giorno
all'  urgenza di un uomo migliore.

Io vedo un uomo
solo e smarrito 
come accecato da false paure.
Ma la vita non muore 
per le bombe 
per la plastica o le acque del mare
e le ansie un po' inventate 
son pretesti per non affrontare 
la mancanza di una vera coscienza
che è la sola ragione 
della fine di qualsiasi civiltà.
Le chiedo scusa prego, non è niente
potremo anche darci del tu
lei è così seria, è anche intelligente
come vorrei conoscerla di più.
E poi, e poi, e poi

Come sei bella
come sei bella
ho tanto bisogno di te.
Tu sei la donna della mia vita 
ti chiedo di stare con me 
perché ti amo, perché ti amo
ma com'è bella la vita in due!

Ti voglio bene, mi sono affezionato 
ma a volte mi sento un po' giù. 
Non faccio scene, ho sempre sopportato
da tempo non parliamo quasi più. 
E poi, e poi, e poi

[Parlato:] E poi, quando ci sono i figli no, non possiamo. E i nostri genitori? beh, quello è il meno 
Certo che è dura: gli amici, la gente, anche il lavoro No, non possiamo lasciarci E allora? Continuare così per i figli, per tutti, la risata davanti agli altri, tutto tranquillo, regolare il tradimento piccolo borghese, la falsità, la commedia, la meschinità, e poi, e poi, e poi

Com'eri bella

com'eri bella
avevo bisogno di te.
Eri la donna della mia vita
ti ho chiesto di stare con me 
perché ti amavo, perché ti amavo
ma com'è bella la vita in due!
Lei si sta muovendo nel suo letto sta giocando col suo piede
poi all'  improvviso sorride.
Quasi indifferente mi avvicino per spiare il suo stupore
senza neanche farmi vedere da lei.

Ora lei mi guarda ha un' espressione spaventata e in un momento
scoppia in un eccesso di pianto.
lo la prendo in braccio, l'  accarezzo dico qualche frase a caso
torna già il sorriso sul viso di lei.

 Nel 2019 Valentina avrà vent'anni.

Se penso al futuro
mi prende la paura di
di una vita sconosciuta, impensabile
inimmaginabile.

Bio, bio, bio
o Dio mio.

Se penso alla scienza
ho addosso la visione di
di uno spazio mai vissuto, invivibile
irriconoscibile.

Bio, bio, bio
o Dio mio.

Valentina
Valentina.

Se chiudo gli occhi vedo
vedo un uomo
senza padri, senza madri, senza storia
forse senza memoria
un uomo bello o brutto, non importa
non capisco, può succedere di tutto
o il contrario di tutto.
Un essere smarrito
che guarda verso l'  infinito
in un tempo così strano
dove siamo
dove siamo.

 E in questo mondo strano, inedito, mai frequentato, come viviamo? Di cosa è fatto il nostro cibo manipolato, trasformato, reinventato E il lavoro, le risorse, l'  energia? Cosa sono ora? Hanno ancora un senso i rapporti d' amore, di sesso, esistono ancora? E per fare i figli siamo ancora necessari o è sufficiente una cellula, un embrione, un DNA qualsiasi?

Chi ha stravolto le emozioni di una vita
che era uguale da millenni
chi ci ha spinto verso un' era sconosciuta
che ha turbato i nostri sonni.
Non pensiamo, rimandiamo
nel 2019 Valentina avrà vent'anni.

Se penso al domani
mi appare tanta gente che
che si muove tutta uguale
biologia, biotecnologia.

Bio, bio, bio
o Dio mio.

Valentina
Valentina.
E tu mi vieni a dire 
che l'  uomo muore
lontano dalla vita
lontano dal dolore
e in questa quasi indifferenza
non è più capace
di ritrovare il suo pianeta
fatto di aria e luce.

E tu mi vieni a dire
che il mio presente
è come un breve amore
del tutto inconsistente
che preso dai miei sogni
io non mi sto accorgendo
che siamo al capolinea
al temine del mondo.

E tu mi vieni a dire
che tutto è osceno
che non c' è più nessuno 
che sceglie il suo destino
non ci rendiamo conto
che siamo tutti in preda
di un grande smarrimento
di una follia suicida.

E sento che hai ragione se mi vieni a dire
che l'  uomo sta correndo
e coi progressi della scienza
ha già stravolto il mondo
però non sa capire
che cosa c' è di vero
nell'  arco di una vita
tra la culla e il cimitero.

E tu mi vieni a dire
c' è solo odio
ci sarà sempre qualche guerra
qualche altro genocidio
e anche in certi gesti
che sembran solidali
non c' è più un individuo
siamo ormai tutti uguali.

E sento che hai ragione se mi vieni a dire
che anche i più normali
in mezzo ad una folla
diventano bestiali
e questa specie di calma
del nostro mondo civile
è solo un' apparenza
solo un velo sottile.

E tu mi vieni a dire
quasi gridando
che non c' è più salvezza
sta sprofondando il mondo
ma io ti voglio dire
che non è mai finita
che tutto quel che accade
fa parte della vita.

Ma io ti voglio dire
che non è mai finita
che tutto quel che accade
fa parte della vita.
Tiepido il sole ci annuncia che la primavera ci porta i suoi fiori 
ma il nostro pensiero è lontano e già corre all'  estate che presto verrà.
E quando il caldo ci stanca sogniamo l'  autunno e i suoi tenui colori
poi, poi ritorniamo in inverno e tutto di nuovo comincerà.

Vola, vola
cerca il tuo tempo perduto 
vola, vola
cerca la felicità.

Presto ogni uomo capisce quanto sia importante avere una donna 
quando la incontra è convinto di avere trovato la felicità.
Ma il tempo passa e col tempo ti accorgi che spesso l'  amore ti inganna 
hai lei vicino e sei solo e vorresti riavere la tua libertà.

Vola, vola
cerca il tuo tempo perduto 
vola, vola
cerca la felicità.

Ed ogni volta mi chiedo se ho ancora la forza di ricominciare 
il nostro amore è un po' stanco ma anche questa volta si salverà.
Provo a tornare nei luoghi dove tu, solo tu, mi hai insegnato ad amare 
ma quasi sempre c' è un prato che aveva un colore che adesso non ha.

Vola, vola
cerca il tuo tempo perduto 
vola, vola
cerca la felicità.
Eh sì, effettivamente, dobbiamo dire, va detto che negli altri Paesi funziona tutto meglio che qui da noi. Ci vuole anche poco, voglio dire!
È perché gli altri sono più seri. Ecco, si impegnano, fanno sacrifici per migliorare. Perché loro credono nell'  organizzazione, nelle responsabilità collettive. Voglio dire, i francesi credono alla Francia, gli americani credono all'  America. Ci credono, ecco.
Basta andare all'  estero, si respira subito un' altra aria, Anche in Svizzera, per dire!
Eppure mi hanno raccontato un aneddoto curioso, vero pare, e riguarda il famoso Wittgenstein, grande filosofo, grande uomo di cultura, tuttologo.
Ecco, questo Wittgenstein pare che tornasse in treno con il suo assistente, sì, pare che tornasse a casa dopo aver terminato il suo ultimo lavoro, un' opera decisiva, il "Tractatus", che faceva il punto su tutta la filosofia faceva il punto. Anni di studi, anni di ricerche, anni di saggi, fine del lavoro e meritato riposo. Niente, scompartimento, grande silenzio, a un certo punto pare che il suo assistente abbia chiesto: "Mi scusi, professore, come spiega lei il gesto che fanno gli Italiani?".
Wittgenstein pensa un attimo poi sbianca in viso: "Porca miseria, devo rifare tutto da capo!".
Sì, evidentemente c' era qualcosa che non gli tornava  Non riusciva a capire l'  atteggiamento, e nemmeno l'  allegria degli italiani, proprio loro così incapaci di organizzarsi, incapaci di far funzionare la vita, incapaci persino di farsi un governo.
Ma Wittgenstein era uno scienziato. Forse avrebbe dovuto andare dall'  altra sponda dell'  intelligenza per afferrare il mistero dell'  incapacità consapevole e sublimata 