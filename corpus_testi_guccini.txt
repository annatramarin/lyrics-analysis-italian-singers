Le Alpi, si sa, sono un muro di sasso una diga confusa, fanno tabula rasa di noi che qui sotto, lontano, più in basso abbiamo la casa la casa ed i piedi in questa spianata di sole che strozza la gola alle rane di nebbia compatta, scabrosa, stirata che sembra di pane, ed una strada antica come l' uomo marcata ai bordi dalla fantasie di un duomo e fiumi, falsi avventurieri che trasformano i padani in marinai non veri. Emilia sdraiata fra i campi e sui prati lagune e piroghe delle terramare guerrieri del Nord dai capelli gessati ne hai visti passare! Emilia allungata fra l' olmo e il vigneto voltata a cercare quel mare mancante e il monte Appennino rivela il segreto e diventa un gigante. Lungo la strada tra una piazza e un duomo hai messo al mondo questa specie d' uomo vero, aperto, finto, strano chiuso, anarchico, verdiano. Brutta razza,l' emiliano! Emilia sognante fra l' oggi e il domani di cibo e motori, di lusso e balere Emilia di facce, di grida, di mani sarà un grande piacere vedere in futuro, da un mondo lontano quaggiù sulla terra una macchia di verde e sentire il mio cuore che batte più piano e là dentro si perde. Passeggia un cane e abbaia al vento un uomo. Ora ti saluto, è quasi sera, si fa tardi si va a vivere o a dormire da Las Vegas a Piacenza, fari per chilometri ti accecano testardi ma io sento che hai pazienza dovrai ancora sopportarci. 
La strada dalla Pennsylvania Station sembrava attraversasse il  continente come se non tornasse più all' indietro ma andasse sempre avanti ad occidente, fra tombe in ferro-vetro, pianura, pali e gente. E indietro invece e in fretta ci tornai, ma in certi miei momenti forse oziosi mi chiedo dove sei e che cosa fai e come passi i tuoi giorni noiosi, io che non ti risposi in questa casa mia che sai e non sai. E immagino tu e lui, due americani sicuri e sani, un poco alla John Wayne portare avanti i miti kennedyani e far scuola agli indiani: amore e ecologia lassù nel Maine. E là insegnare alla povera gente per poco o niente, vita quasi pia, fingendo, o non sapendo proprio niente di quello che può ancora far la CIA, santi dell' occidente per gli USA, e così sia. Mi ha detto chi t' ha vista là da poco che sei rimasta quella che eri allora, un po'  più vecchia ma quasi per gioco, e forse solo appena un po'  signora: vorrei vederti ora perché il ricordo mi diventa fioco, e provo a immaginare in un momento per ridere di stare qui con te, ma sarebbe poi stato un cambiamento? Ci penso ma non sento che un altro ancora ai soliti perché. Però tu sai che è il gioco di un istante perché da allora già lo sentivamo che possibilità ce ne son tante per quei due tipi che allora eravamo: io son quasi importante tu cosa sei, e chi siamo? Ma forse almeno tu l' hai conservato quell' ideale che avevamo in testa, probabilmente invece mi ha lasciato: ogni cosa alla lunga mi molesta e cerco un' altra festa e poi le feste in fondo mi han stancato. Poi erano ideali alla cogliona, fatti coi miti del ' 63: i due Giovanni e pace un po'  alla buona, Ramblas di Barcellona, la prima crisi dura dentro me. Io credo che sappiamo che è diverso: se le cose son state poi più amare le accetti, tiri avanti e non hai perso se sono differenti dal sognare perché non è uno scherzo sapere continuare. E scusami se sono qui a pensare a te, alle tue parole e ai tuoi sorrisi, come il matto fra carte da giocare può risolvere un attimo di crisi, anche se allora smisi ora vado e via andare. Non voglio far felice proprio adesso tua madre che odiò l' italiano istrione quando disse a tuo padre che era un fesso, lui e il liberal-progresso e urlò  Rivoluzione! Son cose spero che perdonerai com' io ti ho perdonato ormai a quest' ora come se fossi solo un piantaguai, il but I love him che gli urlasti allora così ti canto ancora in questa casa mia che sai e non sai. 
L' acqua che passa fra il fango di certi canali tra ratti sapienti e pneumatici e ruggine e vetri chissà se è la stessa lucente di sole o fanali che guardo oleosa passare rinchiusa in tre metri. Si può stare ore a cercare se c' è in qualche fosso quell' acqua bevuta di sete o che lava te stesso o se c' è nel suo correre un segno od un suo filo rosso che leghi un qualcosa a qualcosa, un pensiero a un riflesso. Ma l' acqua gira e passa e non sa dirmi niente di gente, me, o di quest' aria  bassa ottusa e indifferente cammina e corre via, lascia una scia e non gliene frega  niente. E cade su me che la prendo e la sento filtrare leggera infeltrisce i vestiti e intristisce i giardini portandomi odore d' ozono, giocando a danzare proietta ricordi sfiniti di vecchi bambini colpendo implacabile il tetto di lunghi vagoni destando annoiato interesse negli occhi di un gatto coprendo col proprio scrosciare lo spacco dei tuoni che restano appesi un momento nel cielo distratto. E l' acqua passa e gira e colora e poi stinge, cos' è che mi respinge e che  m' attira? Acqua come sudore, acqua fetida e chiara, amara, senza gusto né colore. Ma l' acqua gira e passa e non sa dirmi niente di gente, me, o di quest' aria  bassa ottusa e indifferente cammina e corre via, lascia una scia e non gliene frega  niente. E mormora e urla, sussurra, ti parla, ti schianta evapora in nuvole cupe rigonfie di nero e cade e rimbalza e si muta in persona od in pianta diventa di terra, di vento, di sangue e pensiero. Ma a volte vorresti mangiarla o sentirci dentro un sasso che l' apre, che affonda e sparisce e non sente vorresti scavarla, afferrarla, lo senti che è il centro di questo ingranaggio continuo, confuso e vivente. Acque del mondo intorno, di pozzanghere e pianto, di me che canto al limite del  giorno fra il buio e la paura del tempo e del destino, freddo assassino della notte  scura. Ma l' acqua gira e passa e non sa dirmi niente di gente, me, o di quest' aria  bassa ottusa e indifferente cammina e corre via lascia una scia e non gliene frega  niente. 
Nell' anno 99 di nostra vita  io Francesco Guccini, eterno studente perché la materia di studio sarebbe infinita e soprattutto perché so di non sapere niente io, chierico vagante, bandito di strada io, non artista, solo piccolo baccelliere perché, per colpa d' altri, vada come vada a volte mi vergogno di fare il mio mestiere  Io dico addio a tutte le vostre cazzate infinite riflettori e paillettes delle televisioni alle urla scomposte di politicanti professionisti a quelle vostre glorie vuote da coglioni. E dico addio al mondo inventato del villaggio globale alle diete per mantenersi in forma smagliante a chi parla sempre di un futuro trionfale e ad ogni impresa di questo secolo trionfante alle magie di moda delle religioni orientali che da noi nascondono soltanto vuoti di pensiero ai personaggi cicaleggianti dei talk-show  che squittiscono ad ogni ora un nuovo vero alle futilità pettegole sui calciatori miliardari alle loro modelle senza umanità alle sempiterne belle in gara sui calendari a chi dimentica o ignora l' umiltà.  Io figlio d' una casalinga e di un impiegato cresciuto fra i saggi ignoranti di montagna che sapevano Dante a memoria e improvvisavano di poesia io, tirato su a castagne ed ad erba spagna io, sempre un momento fa campagnolo inurbato due soldi d' elementari ed uno d' università ma sempre il pensiero a quel paese mai scordato dove ritrovo anche oggi quattro soldi di civiltà. Io dico addio a chi si nasconde con protervia dietro a un dito a chi non sceglie, non prende parte, non si sbilancia o sceglie a caso per i tiramenti del momento curando però sempre di riempirsi la pancia e dico addio alle commedie tragiche dei sepolcri imbiancati ai ceroni ed ai parrucchini per signore alle lampade e tinture degli eterni non invecchiati al mondo fatto di ruffiani e di puttane a ore a chi si dichiara di sinistra e democratico però è amico di tutti perché non si sa mai e poi anche chi è di destra ha i suoi pregi e gli è simpatico ed è anche fondamentalista per evitare guai a questo orizzonte di affaristi e d' imbroglioni fatto di nebbia, pieno di sembrare ricolmo di nani, ballerine e canzoni di lotterie, l' unica fede il cui sperare.  Nell' anno 99 di nostra vita io, giullare da niente, ma indignato anch' io qui canto con parola sfinita con un ruggito che diventa bellato ma a te dedico queste parole da poco  che sottendono solo un vizio antico sperando però che tu non le prenda come un gioco tu, ipocrita uditore, mio simile, mio amico. 
Probabilmente uscì chiudendo dietro a sé la porta verde. Qualcuno si era alzato a preparargli in fretta un caffè d' orzo. Non so se si girò, non era il tipo d' uomo che si perde in nostalgie da ricchi, e andò per la sua strada senza sforzo. Quand' io l' ho conosciuto, o inizio a ricordarlo, era già vecchio o così a me sembrava, ma allora non andavo ancora a scuola colpiva il cranio raso e un misterioso e strano suo apparecchio un cinto d' ernia che sembrava una fondina per la pistola ma quel mattino aveva il viso dei vent' anni senza rughe e rabbia ed avventura e ancora vaghe idee di socialismo. Parole dure al padre e dietro tradizione di fame e fughe e per il suo lavoro, quello che schianta e uccide: il fatalismo. Ma quel mattino aveva quel sentimento nuovo per casa e madre e per scacciarlo aveva in corpo il primo vino di una cantina e già sentiva in faccia l' odore d' olio e mare che fa Le Havre e già sentiva in bocca l' odore della polvere della mina. L' America era allora, per me i G.I. di Roosvelt la quinta armata l' America era Atlantide, l' America era il cuore, era il destino l' America era Life, sorrisi e denti bianchi su patinata l' America era il mondo sognante e misterioso di Paperino l' America era allora per me provincia dolce mondo di pace perduto un paradiso, malinconia sottile, nevrosi lenta e Gunga-Din e Ringo, gli eroi di Casablanca e di Fort Apache un sogno lungo il suono continuo e ossessivo che fa il Limentra. Non so come la vide quando la nave offrì New York vicino dei grattacieli il bosco, città di feci e strade, urla, castello! E Pàvana un ricordo lasciata tra i castagni dell' Appennino l' inglese un suono strano che lo feriva al cuore come un coltello e fu lavoro e sangue, e fu fatica uguale mattino e sera per anni da prigione, di birra e di puttane, di giorni duri di negri ed irlandesi, polacchi ed italiani, nella miniera sudore d' antracite, in Pennsylvania, Arkansas, Tex, Missouri. Tornò come fan molti, due soldi e giovinezza ormai finita. L' America era un angolo, l' America era un' ombra nebbia sottile l' America era un' ernia, un gioco di quei tanti che fa la vita e dire boss per capo, e ton per tonnellata, raif per fucile. Quand' io l' ho conosciuto, o inizio a ricordarlo, era già vecchio sprezzante con i giovani, gli scivolavo accanto senza afferrarlo e non capivo che quell' uomo era il mio volto, era il mio specchio finché non verrà il tempo in faccia a tutto il mondo per rincontrarlo. 
Si chiamava Antenòr e niente si chiamava Antenòr e basta  perché per certa gente non importa grado o casta importa come vivi ma forse neanche quello importa se sai usare bene il laccio od il coltello.  Antenòr uscì di casa uscì di casa quella sera  garrivano i suoi pensieri come fossero bandiera  ma gli occhi erano fessura e il viso tirato a brutto  come all' età in cui credi d' aver fatto quasi tutto. Un cavallo nitrì, ma quando? Una donna rise, ma dove?  La luna uno scudo bianco un carro le stanghe in alto  chitarra, ozio, parole chitarra, ozio, parole la pampa un ricordo stanco un mare quell' erba nera  può darsi fosse romantico ma lui non lo sapeva.  Quella donna rideva ad ore quella luna solo uno sputo  e per quel cavallo non avrebbe speso anche un minuto.  è difficile far rumore sulle cose che ci hai ogni giorno:  le tue braghe, il tuo sudore e l' odore che porti attorno.  La cantina era quasi vuota scarsa d' uomini e d' allegria  se straniero l' avresti detta quasi piena di nostalgia  nostalgia ma di che cosa d' un oceano mai guardato  d' una Europa mai sentita d' un linguaggio mai parlato?  Antenòr chiese da bere e scambiò qualche saluto  calmo e serio danzò tutto il rituale ormai saputo  uomo e uguale coi suoi pari quasi pari con gli anziani  come breve quella sera come lunghi i suoi domani.  Proprio allora qualcuno entrando nella luce da dentro al buio  lo insultò appena sussurrando ma sembrava che stesse urlando  come per uno schiaffo come per uno sputo  Antenòr lo guardò sorpreso lo studiò e non lo conosceva  e il motivo restò sospeso fra la gente ferma in attesa  e lui non lo sapeva e lui non lo sapeva.  Poi sentì di una donna il nome già scordato o non conosciuto  quante volte per altri è vita quello che per noi è un minuto  guardò gli uomini per cercare occhi, dialogo, spiegazione  ma se non trovò condanne non trovò un' assoluzione.  Antenòr uscì di fuori bilanciando il suo coltello  per danzare malvolentieri passi e ritmi del duello  una donna non ricordata ed un uomo mai visto prima  lo legavano tra loro come versi con la rima.  Fintò basso e scartò di lato quanti sguardi sentì sul viso  si sentì migliore e stanco si sentì come un sorriso.  Che serata tutta al contrario proprio niente da ricordare,  puntò il ferro contro il viso vide il sangue zampillare.  Tutto quanto era stato un lampo Antenòr respirava forte  fece il gesto di offrir la mano guardò l' altro e capì pian piano  che tutto era stato invano che l' altro cercava morte  e capì che doveva farlo farlo in fretta perché non c' era  un motivo per ammazzarlo. L' altro cadde e non rispondeva,  e lui non lo sapeva e lui non lo sapeva.  Antenòr lo guardò cadere sentì dire: La colpa è mia,  sentì dire: è stato un uomo sentì dire: Fuggi via!  La giustizia disse bandito ma un poeta gli avrebbe detto  che era come l' Ebreo errante come il Batavo maledetto.  Quante volte ci è capitato di trovarci di fronte a un muro,  quante volte abbiam picchiato quante volte subìto duro  quante cose nate per sbaglio quanti sbagli nati per caso  quante volte l' orizzonte non va oltre il nostro naso.  Quante volte ci sembra piana mentre sotto gioca d' azzardo  questa vita che ci birilla come bocce da biliardo,  questa cosa che non sappiamo questo conto senza gli osti,  questo gioco da giocare fino in fondo a tutti i costi. 
Il treno, ah un treno è sempre così banale se non è un treno  della prateria o non è un tuo orient express speciale, locomotiva di fantasia. L' aereo, ah l' aereo è invece alluminio lucente, l' aereo è davvero saltare il  fosso l' aereo è sempre The Spirit of Saint Louis, Barone Rosso e allora ti prende quella voglia di volare che ti fa gridare in un giorno  sfinito di quando vedi un jumbo decollare e sembra che s' innalzi all' infinito. E allora, perché non andare in Argentina? Mollare tutto e andare in Argentina per vedere com' è fatta l' Argentina. Il tassista, ah il tassista non perse un istante a dirci che era pure lui  italiano, gaucho di Sondrio o Varese, ghigna da emigrante, impantanato laggiù lontano. Poi quelle strade di auto scarburate e quella gente anni 50 già veduta tuffato in una vita ritrovata, vera e vissuta come entrare a caso in un portone di fresco, scale e odori abituali posar la giacca, fare colazione e ritrovarsi in giorni e volti uguali perché io ci ho già vissuto in Argentina chissà come mi chiamavo in Argentina e che vita facevo in Argentina? Poi un giorno disegnando un labirinto di passi tuoi per quei selciati alieni ti accorgi con la forza dell' istinto che non son tuoi e tu non gli appartieni e tutto è invece la dimostrazione di quel poco che a vivere ci è dato e l' Argentina è solo l' espressione di un' equazione senza risultato come i posti in cui non si vivrà, come la gente che non incontreremo tutta la gente che non ci amerà quello che non facciamo e non faremo. Anche se prendi sempre delle cose, anche se qualche cosa lasci in giro non sai se è come un seme che dà fiore o polvere che vola ad un respiro. L' Argentina, l' Argentina, che tensione! Quella Croce del Sud nel cielo terso la capovolta ambiguità d' Orione e l' orizzonte sembra perverso. Ma quando ti entra quella nostalgia che prende a volte per il non provato c' è la notte, oh la notte, e tutto è via allontanato. E quella che ti aspetta è un' alba uguale che ti si offre come una visione la stessa del tuo cielo boreale l' alba dolce che dà consolazione. E allora, com' è tutto uguale in Argentina! Oppure, chissà com' è fatta l' Argentina e allora Don' t cry for me Argentina 
Fra i fiori tropicali fra grida di dolcezza la lenta lieve brezza scivolava. E piano poi portava fischiando fra la rete l' odore delle sete e della spezia.  Leone di Venezia Leone di San Marco l' arma cristiana è al varco dell' Oriente ai porti di ponente il mare ti ha portato i carichi di avorio e di broccato.  Le vesti dei mercanti trasudano di ori tesori immani portano le stive si affacciano alle rive le colorate vele fragranti di garofano e di pepe.  Trasudano le schiene schiantate dal lavoro son per la terra mirra, l' oro e l' incenso. Sembra che sia nel vento su fra la palma somma il grido del sudore e della gomma.  E l' asia par che dorma ma sta sospesa in aria l' immensa millenaria sua cultura i bianchi e la natura non possono schiacciare i Buddha, i Chela, gli uomini ed il mare.  Leone di San Marco leone del profeta ad est di Creta corre il tuo vangelo si staglia contro il cielo il tuo simbolo strano la spada e non il libro hai nella mano.  Terra di meraviglie terra di grazie e mali di mitici animali da bestiario s' arriva dai santuari fin sopra all' alta plancia il fumo della ganja e dell' incenso.  E quel profumo intenso è rotta di gabbiani segno di vani simboli divini. E gli uccelli marini additano col volo la strada del Catai per Marco Polo. 
Son morto con altri cento son morto ch' ero bambino  passato per il camino e adesso sono nel vento.  Ad Auschwitz c' era la neve il fumo saliva lento  nel freddo giorno d' inverno e adesso sono nel vento.   Ad Auschwitz tante persone ma un solo grande silenzio  è strano non riesco ancora a sorridere qui nel vento.  Io chiedo come può l' uomo uccidere un suo fratello  eppure siamo a milioni in polvere qui nel vento.  Ancora tuona il cannone ancora non è contento di sangue la belva umana e ancora ci porta il vento.   Io chiedo quando sarà che l' uomo potrà imparare a vivere senza ammazzare e il vento si poserà. 
La ragazza dietro al banco mescolava birra chiara e Seven-up e il sorriso da fossette e denti era da pubblicità come i visi alle pareti di quel piccolo autogrill mentre i sogni miei segreti li rombavano via i TIR.  Bella, d' una sua bellezza acerba bionda senza averne l' aria quasi triste, come i fiori e l' erba di scarpata ferroviaria il silenzio era scalfito solo dalle mie chimere che tracciavo con un dito dentro ai cerchi del bicchiere.  Basso il sole all' orizzonte colorava la vetrina e stampava lampi e impronte sulla pompa da benzina lei specchiò alla soda-fountain quel suo viso da bambina ed io sentivo un' infelicità vicina.  Vergognandomi, ma solo un poco appena misi un disco nel juke-box per sentirmi quasi in una scena di un film vecchio della Fox, ma per non gettarle in faccia qualche inutile cliché picchiettavo un indù in latta di una scatola di tè.  Ma nel gioco avrei dovuto dirle Senti io ti vorrei parlare poi prendendo la sua mano sopra al banco Non so come cominciare. Non la vedi, non la tocchi oggi la malinconia? Non lascianmo che trabocchi, vieni, andiamo, andiamo via.  Terminò in un cigoilo il mio disco d' atmosfera, si sentì uno sgocciolio in quell' aria al neon e pesa sovrastò l' acciottolio quella mia frase sospesa, ed io ma poi arrivò una coppia di sorpresa.  E in un attimo, ma come accade spesso, cambiò il volto d' ogni cosa cancellatrono di colpo ogni riflesso le tendine in nylon rosa mi chiamò la strada bianca. Quant' è? chiesi, e la pagai le lasciai un nickel di mancia, presi il resto e me ne andai. 
Un' oca che guazza nel fango  un cane che abbaia a comando la pioggia che cade e non cade  le nebbie striscianti che svelano e velano strade  Profilo degli alberi secchi spezzarsi scrosciante di stecchi sul monte, ogni tanto gli spari  e cadono urlando di morte gli animali ignari  L' autunno ti fa sonnolento la luce del giorno è un momento  che irrompe e veloce è svanita metafora lucida di quello che è la nostra vita  L' autunno che sfuma i contorni  consuma in un giorno più giorni ti sembra sia un gioco indolente ma rapido brucia giornate che appaiono lente  Odori di fumo e foschia fanghiglia di periferia distese di foglia marcita che cade in silenzio lasciando per sempre la vita  Rinchiudersi in casa a aspettare qualcuno o qualcosa da fare qualcosa che mai si farà qualcuno che sai non esiste e che non suonerà  Rinchiudersi in casa a contare le ore che fai scivolare pensando confuso al mistero dei tanti io sarò diventati per dempre io ero  Rinchiudersi in casa a guardare un libro, una foto, un giornale e ignorando quel rodere sordo che cambia io faccio e lo fa diventare io ricordo  La notte è di colpo calata c' è un' oscurità perforata da un' auto che passa veloce lasciando soltanto al silenzio la buia sua voce  Rumore che appare e scompare immagine crepuscolare del correre tuo senza scopo del tempo che gioca con te come il gatto col topo  Le storie credute importanti si sbriciolano in pochi istanti figure e impressioni passate si fanno lontane e lontana così è la tua estate  E vesti la notte incombente  lasciando vagare la mente  al niente temuto e aspettato  sapendo che questo è il tuo autunno che adesso è arrivato 
Con gesti da gatto infilava sui tetti le antenne in alto d' estate sui grattacieli della periferie come un angelo libero, in bilico sulla città. Non c' è solo il vento, – diceva – anche la luce può portarti via se hai tempo da perdere e dentro la giusta elettricità e se da sempre ti aspetti un miracolo. Captare è un mestiere difficile in questa città nel cielo ricevere, trasmettere e poi immaginarsi qualunque cosa per ferire il silenzio che tutti hanno dentro di sé. Ma lui credeva nelle ferite e si sfiorava si toccava nel cuore con la mano nervosa guardando le nuvole correre via impazienti da lì da quel tetto sospeso sugli uomini. Finché un giorno un' antenna ribelle ai programmi di quiz fece sparire le strisce e nel cielo trasmise l' immagine della madonna una donna normale, non male, che disse così Io spengo la luce, se vuole io posso fare una musica più forte del vento posso anche uscire dal monitor, dalla gravità, potremmo ballare anche subito se lei non ha fretta e non vuole tornare laggiù. E noi siamo sempre veloci a cambiare canale ma coi piedi piantati per terra, guardando la vita con aria distratta senza entrare nel campo magnetico della felicità felicità che sappiamo soltanto guardare, aspettare, cercare già fatta quasi fosse anagramma perfetto di facilità, barando su un' unica lettera. Conoscevo quell' uomo e per questo racconto di lui. È sparito da allora e nessuno ha scoperto dov' è ma un dubbio, un sospetto od un sogno io almeno ce l' ho provate a passare in una sera d' estate vicino ai grattacieli di periferia provate a sentire, captare, trasmettere e poi raccontare qualcosa se allora sentite una musica son loro che ballano in bilico sulla città. 
Anche questa sera la luna è sorta affogata in un colore troppo  rosso e vago.  Vespero non si vede, si è offuscata la punta dello stilo si è spezzata.  Che oroscopo sai trarre questa sera, Mago?  Io, Filemazio, protomedico matematico astronomo, forse saggio.  Ridotto come un cieco a brancicare attorno, non ho la conoscenza,  od il coraggio per fare quest' oroscopo, per divinar responso,  e resto qui a aspettare che ritorni giorno e devo dire, devo dire  che sono forse troppo vecchio per capire,  che ho perso la mia mente in chissà quale abuso, od ozio,  ma stan mutando gli astri nelle notti d' equinozio.  O forse io, forse io, ho sottovalutato questo nuovo dio,  ma vedo in me e nei segni che qualcosa sta cambiando,  ma è un debole presagio che non dice come e quando.  Me ne andavo l' altra sera quasi inconsciamente  giù al porto Bosphoreion, là dove si perde  la terra dentro al mare fino quasi al niente  e poi ritorna terra e non è più occidente.  Che importa a questo mare essere azzurro o verde?  Sentivo i canti osceni degli avvinazzati,  di gente dallo sguardo pitturato e vuoto,  ippodromo, bordello, e nordici soldati  Romani e Greci urlate, dove siete andati?  Sentivo bestemmiare in Alamanno e in Goto  Città assurda, città strana, di quest' imperatore sposo di puttana,  di plebi smisurate, labirinti ed empietà  di barbari che forse sanno già la verità.  Di filosofi, e di etere, sospesa tra due mondi, e tra due ere.  Fortuna e età han deciso per un giorno non lontano,  poi il fato chiederebbe che scegliesse la mia mano, ma  Bisanzio è forse solo un simbolo insondabile, segreto e ambiguo, come questa  vita.  Bisanzio è un mito che non mi è consueto, Bisanzio è un sogno che si fa  incompleto.  Bisanzio forse non è mai esistita, e ancora ignoro, e un' altra notte è andata.  Lucifero è già sorta, e si alza un po'  di vento, c' è freddo sulla torre, o è  l' età mia malata,  confondo vita e morte, non so chi è passata, mi copro col mantello il capo e più  non sento,  e mi addormento, mi addormento, mi addormento. 
La luce è andata ancora via, ma la stufa è accesa, e così sia.  A casa mia tu dormirai, ma quali sogni sognerai,  con questa luna che spcherà in due le mie risate e le ombre tue  i miei cavalli ed i miei fanti, il tuo esse sordo ed i tuoi canti tutti i ghiaccioli appesi ai fili, tutti i miei giochi e i tuoi monili i campanili, i pazzi, i santi e l' allegria.  E non andrà il televisore; cosa faremo in queste ore?  Rumore attorno non si sente, giochiamo a immaginar la gente corriamo a fare gli incubi indiscreti, curiosi d' ozi e di segreti di quei problemi quotidiani che a notte il sonno fa lontani,  o che nel sogno sopra a un viso, diventan urlo od un sorriso,  il paradiso, inferno, mani, l' odio e amore.  Avessi sette vite a mano, in ogni casa entrerei piano  e mi farei fratello o amante, marito, figlio, re o brigante  o mendicante o giocatore, poeta, fabbro, papa, agricoltore.  Ma ho questa vita e il mio destino, e ora cavalco l' Appennino  e grido al buio più profondo la voglia che ho di stare al mondo in fondo è proprio un gran bel gioco a far l' amore tanto e non bere poco.  E questo buio, che sollievo, ci dona un altro medio evo io levo dall' oscurità tutta la nostra civiltà velocità di macchine a motore, follia di folla e di rumore  e metto ritmi più lontani, di bestie, legni e suoni umani,  odore d' olio e di candele, fruscio di canapi e di vele,  il miele il latte i pani e il vino vero.  Ma chissà poi se erano quelli davvero tempi tanto belli  o caroselli che giriamo per l' incertezza che culliamo  in questa giostra di figure e suoni, di luci e schermi da illusioni,  di baracconi in bene o in male, di eterne fughe dal reale  che basta un po'  d' oscurità per darci la serenità,  semplicità, sapore sale e ritornelli.  Non voglio tante vite a mano, mi basta questa che viviamo,  comuni giorni intensi o pigri, gli specchi ambigui dei miei libri,  le tigri della fantasia, tristezze ed ottimismo ed ironia.  Ma quante chiacchiere stavolta, che confusione a ruota sciolta,  lo so ch' è un pezzo che parliamo ma è tanto bello non dormiamo bevi ancora un po'  di vino che tanto tra due sorsi è già mattino. Su sveglia, e guardati d' attorno, sta già arrivando il nuovo giorno lo storno e il merlo son già in giro non vorrai fare come il ghiro non c' è blackout e tutto è ormai finito, il vecchio frigo è ripartito con i suoi toni rochi e tristi scatarra versi futuristi siam svegli ormai da allora ma qualche cosa manca ancora finiamo in gloria amore mioe dopo, a giorno fatto dormo anch' io. 
Bologna è una vecchia signora con i fianchi un po'  molli  col seno sul piano padano ed il culo sui colli.  Bologna arrogante e papale Bologna la rossa e fetale Bologna la grassa e l' umana già un poco Romagna e in odor di Toscana.  Bologna per me provinciale Parigi minore  mercati all' aperto, bistrots della rive gauche l' odore con Sartre che pontificava Baudelaire fra assenzio cantava  ed io modenese volgare a sudarmi un amore fosse pure ancillare.  Però che bohème confortevole giocata fra casa e osterie quando a ogni bicchiere rimbalzano le filosofie.  Oh, come eravamo poetici ma senza pudore o paura e i vecchi imberiaghi sembravano la letteratura.  Oh quanto eravam tutti artistici ma senza pudore o vergogna cullati fra i portici cosce di mamma Bologna.  Bologna è una donna emiliana di zigomo forte Bologna capace d' amore capace di morte  che sa quel che conta e che vale che sa dov' è il sugo del sale che calcola il giusto la vita che sa stare in piedi per quanto colpita.   Bologna è una ricca signora che fu contadina  benessere, ville, gioielli e salami in vetrina che sa che l' odor di miseria da mandare giù è cosa seria  e vuole sentirsi sicura con quello che ha addosso perché sa la paura.   Lo sprechi il tuo odor di benessere però con lo strano binomio  dei morti per sogni davanti al tuo Santo Petronio  e i tuoi bolognesi, se esistono ci sono od ormai si son persi?  confusi e legati a migliaia di mondi diversi quante parole ti cantano cullando i cliché della gente  cantando canzoni che è come cantare di niente.  Bologna è una strana signora volgare e matrona  Bologna bambina per bene Bologna busona  Bologna ombelico di tutto mi spingi a un singhiozzo e ad un rutto  rimorso per quel che m' hai dato che è quasi ricordo e in odor di passato. 
Viene Gennaio silenzioso e lieve un fiume addormentato  fra le cui rive giace come neve il mio corpo malato.  Sono distese lungo la pianura bianche file di campi  son come amanti dopo l' avventura neri alberi stanchi.  Viene Febbraio e il mondo è a capo chino ma nei convitti e in piazza  lascia i dolori e vesti da Arlecchino il carnevale impazza.  L' inverno è lungo ancora ma nel cuore appare la speranza  nei primi giorni di malato sole la primavera danza.  Cantando Marzo porta le sue piogge la nebbia squarcia il velo  porta la neve sciolta nelle rogge il riso del disgelo.  Riempi il bicchiere e con l' inverno butta la penitenza vana  l' ala del tempo batte troppo in fretta la guardi è già lontana.   O giorni o mesi che andate sempre via  sempre simile a voi è questa vita mia  diverso tutti gli anni ma tutti gli anni uguale  la mano di tarocchi che non sai mai giocare.  Con giorni lunghi al sonno dedicati il dolce Aprile viene  quali segreti scoprì in te il poeta che ti chiamò crudele?  Ma nei tuoi giorni è bello addormentarsi dopo fatto l' amore  come la terra dorme nella notte dopo un giorno di sole.  Ben venga Maggio e il gonfalone amico ben venga primavera  il nuovo amore getti via l' antico nell' ombra della sera.  Ben venga Maggio ben venga la rosa che è dei poeti il fiore  mentre la canto con la mia chitarra brindo a Cenne e a Folgore.  Giugno che sei maturità dell' anno di te ringrazio Dio  in un tuo giorno sotto al sole caldo ci sono nato io.  E con le messi che hai fra le tue mani ci porti il tuo tesoro  con le tue spighe doni all' uomo il pane alle femmine l' oro.   O giorni o mesi che andate sempre via  sempre simile a voi è questa vita mia  diverso tutti gli anni ma tutti gli anni uguale  la mano di tarocchi che non sai mai giocare.  Con giorni lunghi di colori chiari ecco Luglio il leone  riposa e bevi e il mondo attorno appare come in una visione.  Non si lavora Agosto nelle stanche tue lunghe oziose ore  mai come adesso è bello inebriarsi di vino e di calore.  Settembre è il mese del ripensamento sugli anni e sull' età  dopo l' estate porti il dono usato della perplessità.  Ti siedi e pensi e ricominci il gioco della tua identità  come scintille brucian nel tuo fuoco le possibilità.  Non so se tutti hanno capito Ottobre la tua grande bellezza  nei tini grassi come pance piene prepari mosto e ebbrezza.  Lungo i miei monti come uccelli tristi fuggono nubi pazze  lungo i miei monti colorati in rame fumano nubi basse.   O giorni o mesi che andate sempre via  sempre simile a voi è questa vita mia  diverso tutti gli anni ma tutti gli anni uguale  la mano di tarocchi che non sai mai giocare.  Cala Novembre e le inquietanti nebbie gravi coprono gli orti  lungo i giardini consacrati al pianto si festeggiano i morti.  Cade la pioggia ed il tuo viso bagna di gocce di rugiada  te pure un giorno cambierà la sorte in fango della strada.  E mi addormento come in un letargo Dicembre alle tue porte  lungo i tuoi giorni con la mente spargo tristi semi di morte.  Uomini e cose lasciano per terra esili ombre pigre  ma nei tuoi giorni dai profeti detti nasce Cristo la tigre.   O giorni o mesi che andate sempre via  sempre simile a voi è questa vita mia  diverso tutti gli anni ma tutti gli anni uguale  la mano di tarocchi che non sai mai giocare. 
E poi e poi gente viene qui e ti dice di sapere già ogni legge  delle cose.  E tutti sai vantano un orgoglio cieco di verità fatte di formule vuote.  E tutti sai ti san dire come fare quali leggi rispettare quali regole osservare  qual è il vero vero e poi e poi tutti chiusi in tante celle  fanno a chi parla più forte per non dir che stelle morte fan paura.  Al caldo del sole al mare scendeva la bambina portoghese.  Non c' eran parole rumori soltanto come voci sorprese.  Il mare soltanto e il suo primo bikini amaranto  le cose più belle e la gioia del caldo alla pelle.  Gli amici vicino sembravan sommersi dalla voce del mare  o sogni o visioni qualcosa la prese e si mise a pensare  sentì che era un punto al limite di un continente  sentì che era un niente l' Atlantico immenso di fronte.  E in questo sentiva qualcosa di grande  che non riusciva a capire che non poteva intuire  che avrebbe spiegato se avesse capito lei e l' oceano infinito  ma il caldo l' avvolse si sentì svanire e si mise a dormire.  E fu solo del sole come di mani future restaron soltanto il mare e un bikini  amaranto.  E poi e poi se ti scopri a ricordare  ti accorgerai che non te ne importa niente.  E capirai che una sera o una stagione  son come lampi luci accese e dopo spente.  E capirai che la vera ambiguità è la vita che viviamo  il qualcosa che chiamiamo esser uomini.  E poi e poi che quel vizio che ci ucciderà  non sarà fumare o bere ma il qualcosa che ti porti dentro cioè vivere. 
Le luci dentro al buio sono andate via e l' allegria comprata è già sparita. Il giorno dopo è sempre la malinconia  che spezza la magia di un' altra vita. La forza che ti lega è grande più di te l' anello al collo si stringe sempre più non dare più la colpa al mondo o a lei per la rinuncia triste a quello che non sei. Lo sai cosa vuol dire stare giorni interi a buttar via nel niente solo il niente? Fai mille cose ma sono sempre i tuoi pensieri che scelgono per te diversamente. Son stanco d' aver detto le cose che dirò di aver già fatto le cose che farò ma è tardi, troppo tardi per piangere ormai sulla rinuncia triste a quello che non fai. Credevo l' incertezza, possibilità e il dubbio assiduo l' unica ragione ma quali scelte hai fatto in piena libertà? Ti muovi sempre dentro a una prigione. Non è la luce o il buio né l' ero ed il sarò non è il coraggio che ti fa dir Vivrò è solo un' altra scusa che usare vuoi per la rinuncia triste a quello che non puoi. Non voglio prender niente se non so di dare Io e chissà chi decidono ciò che posso. Non ho la voglia o la forza per poter cambiare me stesso e il mondo che mi vive addosso. E forse sto morendo e non lo so capire o l' ho capito e non lo voglio dire rimangono le cose senza falso o vero e la rinuncia triste a quello che io ero. 
Inizia presto all' alba o tardi al pomeriggio ma in questo non c' è alcuna differenza le ore che hai davanti son le stesse, son tante stesso coraggio chiede l' esistenza. La vita quotidiana ti ha visto e già succhiato come il caffè che bevi appena alzato. E l' acqua fredda in faccia cancella già i tuoi sogni e col bisogno annega la speranza. E mentre la dolcezza del sonno si allontana inizia la tua vita quotidiana. E subito ti affanni in cose in cui non credi la testa piena di vacanze ed ozio e non sono peggiori i mali dei rimedi la malattia è la noia del lavoro. Fatiche senza scopo, furiose e vane corse angosce senza un forse senza un dopo un giorno dopo l' altro il tuo deserto annuale con le oasi in ferragosto e per Natale ma anno dopo anno, li conti e sono tanti quei giorni nella vita che hai davanti. Ipocrisie leggere, rabbie da poco prezzo risposte argute date sempre tardi saluti caldi d' ansia, di noia o di disprezzo o senza che s' incrocino gli sguardi. Le usate confidenze di malattie o di sesso dove ciascuno ascolta sol se stesso finzioni naturali in cui ci adoperiamo per non sembrar di esser quel che siamo. Consolati pensando che inizia e già è finita questa che tutti i giorni è la tua vita. Amori disperati, amori fatti in fretta consumati per rabbia o per dovere che spengono in stanchezza con una sigaretta i desideri nati in tante sere. Amori fatti in furia, ridicolo contrasto dopo quei film di fasto e di lussuria rivincita notturna dove per esser vero l' uno tradisce l' altro col pensiero. Son questi che tu vedi, che vivi e che hai d' attorno gli amori della vita di ogni giorno. Le tue paure assidue, le gioie solitarie i drammi che commuovon te soltanto le soluzioni ambigue, i compromessi vari glorie vantate poi di tanto in tanto. I piccoli malanni sempre più numerosi più dolorosi col passar degli anni la lotta vuota e vana patetico tentare di rimandare un poco la vecchiaia. E poi ti trovi vecchio e ancor non hai capito che la vita quotidiana ti ha tradito. 
Amore, s' io fossi aria, le tue rondini vorrei,  per guardarmele ogni minuto e farle volare negli occhi miei quelle rondini bianche e nere che anche mute dicono tanto tutta la gioia di mille sere ed un momento solo di pianto.  Amore, mai sarò stanco di bermi tutto il tuo miele quando ridi o quando mi parli in me si gonfiano mille vele quando un sogno od un tuo segreto ti fan seria e sembri rubata guizzan pesci tra i tuoi due fiori, rivive l' anima mia assetata.  Amore, pensa s' io avessi una torre colombaria per far posare le tue due colombe stanche di volare in aria vederle alzarsi dritte nel cielo e atterrare fra le mie mani  per carezzarle dentro ai miei oggi e baciarle fino a domani.  Amore, nel mio giardino vorrei fiorisse la tua rosa perché l' anima mia si perda dove il corpo rinasce e riposa quella rosa di primavera sempre rorida di rugiada,  misteriosa come la sera balenante come una spada.  Amore colomba fiore, amore fragile e forte sfrontatezza e pudore, compagna di gioia e sorte sapore amaro e dolcezza, con l' arcobaleno fra le dita vorrei perdermi nel tuo respiro, vorrei offrirti questa mia vita. 
Ancora qui a domandarsi e a far finta di niente come se il tempo per noi non costasse l' uguale come se il tempo passato ed il tempo presente non avessero stessa amarezza di sale. Tu non sai le domande, ma non rispondere per non strascinare parole in linguaggio d' azzardo eri bella, lo so, e che bella che sei dicon tanto un silenzio e uno sguardo. Se ci sono non so cosa sono e se vuoi quel che sono o sarei, quel che sarò domani. non parlare non dire più niente se puoi lascia farlo ai tuoi occhi, alle mani.  Non andare, vai! Non restare, stai! Non parlare, parlami di te!  Tu lo sai, io lo so, quanto vanno disperse trascinate dai giorni come piena di fiume tante cose sembrate e credute diverse come un prato coperto a bitume. Rimanere così, annaspare nel niente custodire i ricordi, carezzare le età è uno stallo o un rifiuto crudele e incosciente del diritto alla felicità?  Se ci sei, cosa sei? Cosa pensi e perché? Non lo so, non lo sai, siamo qui o lontani? Esser tutto, un momento, ma dentro di te. Aver tutto, ma non il domani. Non andare, vai! Non restare, stai! Non parlare, parlami di te!  E siamo qui, spogli, in questa stagione che unisce tutto ciò che sta fermo, tutto ciò che si muove; non so dire se nasce un periodo o finisce se dal cielo ora piove o non piove. Pronto a dire: Buongiorno, a rispondere: Bene a sorridere a Salve!, dire anch' io: Come va? Non c' è vento stasera. Siamo o non siamo assieme? Fuori c' è ancora una città? Se c' è ancora balliamoci dentro stasera con gli amici cantiamo una nuova canzone. Tanti anni, e sono qui ad aspettar primavera tanti anni, ed ancora in pallone  Non andare, vai! Non restare, stai! Non parlare, parlami di te! Non andare, vai! Non restare, stai! Non parlare, parlami di noi! 
Sono ancora aperte come un tempo le osterie di fuori porta ma la gente che che ci andava a bere fuori o dentro è tutta morta. Qualcuno è andato per età, qualcuno perché già dottore e insegue una maturità, si è sposato, fa carriera ed è una morte un po'   peggiore.  Cadon come foglie o gli ubriachi sulle strade che hanno scelto delle rabbie antiche non rimane che una frase o qualche gesto. Non so se scusano il passato, per giovinezza o per errore non so se ancora desto in loro, se m' incontrano per forza, la curiosità o il  timore.  Io ora mi alzo tardi tutti i giorni, tiro sempre a far mattino le carte poi il caffè della stazione per neutralizzare il vino ma non ho scuse da portare, non dico più d' esser poeta non ho utopie da realizzare, stare a letto il giorno dopo è forse l' unica mia  meta.  Si alza sempre lenta come un tempo l' alba magica in collina ma non provo più quando la guardo quello che provavo prima ladri e profeti di futuro mi hanno portato via parecchio il giorno è sempre un po'  più oscuro, sarà forse perché è storia, sarà forse  perché invecchio.  Ma le strade sono piene di una rabbia che ogni giorno urla più forte son caduti i fiori e hanno lasciato solo simboli di morte. Dimmi se son da lapidare, se mi nascondo sempre più ma ognuno ha la sua pietra pronta e la prima, non negare, me la tireresti tu.  Sono più famoso che in quel tempo quando tu mi conoscevi non più amici e un pubblico che ascolta le canzoni in cui credevi e forse ridono di me, ma in fondo la coscienza pura non rider tu se dico questo, ride chi ha nel cuore l' odio e nella mente la  paura.  Ma non devi credere che questo abbia cambiato la mia vita è una cosa piccola, di ieri che domani è già finita son sempre qui a vivermi addosso, ho dai miei giorni quanto basta ho dalla gloria quel che posso, cioè qualcosa che andrà presto quasi come i  soldi in tasca.  Non lo crederesti, ho quasi chiuso tutti gli usci all' avventura non perché metterò la testa a posto, ma per noia o per paura. Non passo notti disperate, su quel che ho fatto o quel che ho avuto le cose andate sono andate ed ho per unico rimorso le occasioni che ho perduto.  Sono ancora aperte come un tempo le osterie di fuori porta ma la gente che che ci andava a bere fuori o dentro è tutta morta. Qualcuno è andato per formarsi, chi per seguire la ragione chi perché stanco di giocare, bere il vino, sputtanarsi, ed è una morte un po'   peggiore. 
Le strade sono aperte ed il momento viene sempre sapessi quante volte l' ho vissuto! Stagione di canzoni e di facili emozioni un' altra volta ancora abbiamo chiuso. T' invidio perché ancora hai molte pagine da aprire di un libro che ho già letto e che tu devi ancor scoprire ma quando capirai che cerchi un libro che non c' è allora ti ricorderai di me.  C' è Shangri-La che attende perché il nodo che ti prende per te c' è ancora tutto da inventare. Vedrai questi tuoi giorni in un minuto di ricordi e quanti giorni hai ancora da incontrare. Invidio i tuoi paesaggi che non so e non vedrò mai rimpiango le ragioni per cui ancora piangerai ma quando piangerai te stessa e ciò che è dentro in te allora ti ricorderai di me.  Già Superman non vola sui tuoi sogni della scuola Mandrake e Wiz son solo falsi maghi. Cosmogonie segrete che credevi ormai complete si stan riempiendo adesso di presagi. Già temi che il giullare getti maschere e casacca e mostri il vero volto dietro al velo della biacca ma quando vedrai meglio quello che dicevo a te allora ti ricorderai di me.  Ma eroi, profeti, miti, santi, bambole e banditi ti rapiranno ancora tante volte o tu li aspetterai e non verranno mai per una aperta chiudi cento porte. Ed io chi sono stato nelle fantasie che vivi? Poeta od ubriaco nei racconti per gli amici. Ma quando picchierai la testa contro ai tuoi perché allora ti ricorderai di me.  Le ore sono andate e le parole consumate attendon le parole che verranno. Castelli e primavere che hai creduto di vedere non sai se son durante un' ora o un anno. Son pronti i tuoi misteri, chiama ciò che non conosci già corri dove ho corso, verso nuove strade e voci ma se vorrai capire tutto questo che cos' è allora ti ricorderai di me. 
Andammo i pomeriggi cercando affiatamento scoprivo gli USA e rari giornaletti. Ridesti nel vedermi grande e grosso coi fumetti anch' io sorrisi sempre più scontento.  Poi scrissi il nome tuo versando piano sulla neve la strana cosa che sembrava vino. Mi aveva affascinato il suo colore di rubino perché lo cancellasti con il piede?  La scatola meccanica per musica è esaurita rimane solo l' eco in lontananza ma dimmi cosa fai lontana via nell' altra stanza ma dimmi cosa fai della tua vita.  O sera, scendi presto! O mondo nuovo, arriva! Rivoluzione, cambia qualche cosa! Cancella il ghigno solito di questa ormai corrosa mia stanca civiltà che si trascina.  Poi piovve all' improvviso sull' Amstel, ti ricordi? Dicesti qualche cosa sorridendo risposi, credo anch' io qualche banalità scoprendo il fascino di un dialogo fra i sordi.  Tuo nonno era un grand' uomo, famoso chissà cosa di loro si usa dire è ancora in gamba. Mi espose a gesti e a sputi quella weltanshauung sua strana puntando come un indice una rosa.  Malinconie discrete che non sanno star segrete le piccole modeste storie mie che non si son mai messe addosso il nome di poesie amiche mie di sempre, voi sapete!  Ebbrezze conosciute già forse troppe volte di giorno bevo l' acqua e faccio il saggio. Per questo solo a notte ho quattro soldi di messaggio da urlare in faccia a chi non lo raccoglie.  Il tuo patrigno era un noto musicista tuo padre lo incontravi a qualche mostra. Bevemmo il tè per terra e mi piaceva quella giostra di gente nelle storie tue d' artista.  Mi confidasti trepida non so quale segreto dicendo donna e non la cameriera. Tua madre aveva un forte mal di testa quella sera fui premuroso, timido, discreto.  E tu nell' altra stanza che insegui i tuoi pensieri non creder che ci sia di meglio attorno noi siamo come tutti e un poco giorno dopo giorno sciupiamo i nostri oggi come ieri.  Ma poi che cosa importa? Bisogna stare ai patti non voglio il paradiso né l' inferno. Se a volte urlo la rabbia poi dimentico e mi perdo nei mondi dentro agli occhi dei miei gatti.  Uscimmo un po'  accaldati per il troppo vino nero danzammo sulla strada, già albeggiava. Sembrava una commedia musicale americana tu non lo sai, ma dentro me ridevo. 
Ore confuse della notte la malinconia non è uno stato d' animo. Le vite altrui si sono rotte e sembra non esista più il tuo prossimo.  Ti vesti un poco di silenzio hai la dolce illusione di esser solo son macchine che passano, od è il vento? O sono i tuoi pensieri alzati in volo?  I tuoi pensieri un po'  ubriachi danzando per le strade si allontanano ti son sfuggiti dalla mano e il giorno sembra ormai così lontano.  Mattino, notte, hai perso il tempo la malinconia ti sembra di toccarla ma forse è l' ora dell' avvento e chiami l' ironia per aiutarla.  E forse c' è qualcuno che ora muore e forse c' è qualcuno che ora nasce qualcuno compie un crimine d' onore passeggiano sui viali le bagasce.  Bagasce sono i tuoi ricordi che fra canzoni e vino ti disturbano che ti molestano pian piano e il giorno sembra ormai così lontano.  Mattino, notte, cosa importa? I giorni sono nuvole distratte. Suonerà l' ora alla tua porta e l' orologio è il sangue tuo che batte.  Quando verrà il tempo di partire l' ora avrà il medesimo colore. Sembra sempre un poco di morire nel momento eroico dell' amore.  Se ridi o piangi è sempre uguale le cose nel ricordo poi si sfumano Il sacro si unirà al profano e il giorno sembra ormai così lontano.  Mattino, notte, dentro e fuori sei certo o cerchi la consolazione? Son bianco e nero o son colori o facce ambigue della tua prigione?  Cerchi sempre ciò che ti è lontano dopo dici: Tutto è relativo ma l' ironia e il dolor dicono invano che sei certo solo di esser vivo.  Ma c' è ancor tempo per pensare per maledire e per versare il vino per pianger, ridere e giocare e il giorno sembra ormai così vicino. 
E un' altra volta è notte e suono non so nemmeno io per che  motivo forse perché son vivo. E voglio in questo modo dire sono! o forse perché è un modo pure questo per  non andare a letto o forse perché ancora c' è da bere e mi riempio il bicchiere. E l' eco si è  smorzato appena delle risate fatte con gli amici dei brindisi felici in cui ciascuno chiude la  sua pena, in cui ciascuno non è come adesso da solo con se stesso a dir Dove ho mancato dove è stato? a dir Dove ho sbagliato? Eppure fa piacere a sera andarsene per strade ed osterie vino e malinconie, e due canzoni fatte alla leggera in cui gridando celi il desiderio che sian  presi sul serio il fatto che sei triste o che t' annoi e tutti i dubbi tuoi. Ma i moralisti han chiuso i bar e le morali han chiuso i vostri cuori e spento i  vostri ardori. È bello ritornar normalità è facile tornare con le tante stanche pecore bianche. Scusate non mi lego a questa schiera morrò pecora nera. Saranno cose già sentite o scritte sopra un metro un po'  stantio ma intanto  questo è mio. E poi voi queste cose non le dite poi certo per chi non è abituato pensare è  sconsigliato, poi è bene essere un poco diffidente per chi è un po'  differente. Ma adesso avete voi il potere; adesso avete voi supremazia diritto e Polizia, gli dei i comandamenti ed il dovere purtroppo non so come siete in tanti e molti  qui davanti ignorano quel tarlo mai sincero che chiamano Pensiero. Però non siate preoccupati noi siamo gente che finisce male galera od ospedale. Gli anarchici li han sempre bastonati e il libertario è sempre controllato dal  clero dallo Stato. Non scampa fra chi veste da parata chi veste una risata. O forse non è qui il problema e ognuno vive dentro ai suoi egoismi vestiti di  sofismi, e ognuno costruisce il suo sistema di piccoli rancori irrazionali di cosmi  personali scordando che poi infine tutti avremo due metri di terreno. E un' altra volta è notte e suono non so nemmeno io per che motivo forse perché  son vivo, o forse per sentirmi meno solo O forse perché è notte e vivo strani fantasmi e  sogni vani che danno quell' ipocondria ben nota. Poi la bottiglia è vuota. 
Esistenza, che stai qui di contrabbando come un ladro sempre pronta per fuggire, ogni età chiude in sé i crismi dello sbando sbaglio è intuire. Coi suoi giochi di carambola e rimando prendere e offrire ma si muoia solo un po'  di quando in quando ma sia poco a poco che si va a morire. Ogni giorno è un altro giorno regalato ogni notte è un buco nero da riempire, ma per quanto non l' ho mai visto colmato così per dire, resta solo l' urlo solito gridato tentare e agire. Ma si pianga solo un po'  perché è un peccato e si rida poi sul come andrà a finire. Lo capisco se mi prendi per le mele ma ci passo sopra, gioco e non mi arrendo, ogni giorno riapro i vetri e alzo le vele se posso prendo. Quando perdo non sto lì a mandar giù fiele e non mi svendo, e poi perdere ogni tanto ci ha il suo miele e se dicono che vinco stan mentendo perché quelle poche volte che busso a bastoni mi rispondono con spade o con denari. La ragione diamo, e il vincere ai coglioni oppure ai bari resteremo sempre a un punto dai campioni tredici è pari ma si perda perché siam tre volte buoni e si vinca solo in sogni straordinari. Ah, quei sogni, ah, quelle forze del destino che chi conta spingerebbe a rinnegare. Ci hanno detto di non fare più casino non disturbare. Canteremo solo in modo clandestino senza vociare poi ghignando ce ne andremo pian pianino per sederci lungo il fiume ad aspettare. Quello che mi gira in testa questa notte son tornato incerta amica, a riferire, noi immergenti, noi con fedi ed ossa rotte lasciamo dire. ne abbiam visti geni e maghi uscire a frotte per scomparire. Noi, se si muore solo un po'  chi se ne fotte ma sia molto tardi che si va a dormire. 
Ehi notte, che mi arrivi di soppiatto notte senza rumori e senza imprese. ehi notte, che ti strusci come un gatto contro gli angoli più oscuri del paese ehi notte, che ti insinui in ogni anfratto, notte pavanese.  Ehi notte, che improvvisa sei discesa felina e silenziosa come il lupo e non permetti difesa ne resa e tutto avvolgi in un mantello cupo. ehi notte, che mi hai avvinto di sorpresa, del tuo viluppo.  il fiume muglia sempre laggiù in fondo e nel silenzio bevi la sua voce, racconta questo eterno vagabondo storie del viaggio da sorgente a foce ma lo interrompe un camion errabondo che romba veloce.  ehi notte, che ricalchi l' atmosfera svagata e dolce di quando ero bambino e la battola ritmica sbatteva in casa giù dai ruoti all' abbaino e sentivi le macine frusciare dentro il mulino  ehi notte, quante notti ti ho incontrato quando tutti eravamo ancora ignari di quel che ci sarebbe capitato, notti senza traguardi e cellulari e immortali avevamo forza e fiato, come corsari.  la notte la lasciavi scivolare e poi svaniva col primo barlume età acerba, la gran voglia di andare a parlare coi boschi e con il fiume mentre adesso quel mondo ti scompare, sotto il bitume  ehi notte, che sussurri lentamente le rime di poeti ormai scordati pagine lette a vuoto, tutto e niente giorni e ricordi già dimenticati chimici giochi erosi dalla mente, via frantumati  ehi notte, larga e oscura di altre notti rabbiose, fatte a morsi, divorate, prendendo a gabbo ipocriti e bigotti lunghe d' inverno, eterne nelle estati chitarra e vino e via come cazzotti, notti passate  ma tutto cambia attorno e già lo sai ti gira dentro e fuori la tua età e allora notte che mi porterai? Rimpianto, noia quiete o verità? O indifferente a tutto te ne andrai, senza pietà?  Notte di stelle a correre nel cielo o son le nubi che spinte dal vento sbatacchiano impazzite come un telo che cambia forma e posa ogni momento e la luna scompare dietro un velo d' ombra e d' argento  le poche luci accese sulle coste figurano un presepio di maniera immagini e animali nelle roste e voci d' altri tempi e d' altra era se di domande accennano risposte è una preghiera  ehi notte, che mi lasci immaginare, fra buio e luci quando tutto tace i giorni per la quiete e per lottare il tempo di tempesta e di bonacce notte tranquilla che mi fai trovare forse, la pace 
La luce incerta della sera getta fantasmi ed ombre sulla tua  finestra non pensi, o non vorresti più pensare. Bambina in fiore con sorrisi ambigui che lungo i colli si faranno cupi rincasano veloci per mangiare. E tu hai già conosciuto questo gioco, non sai più com' era in quel passato non sai se sorridere od urlare. Non sei più bella come un tempo quando cercò il tuo corpo quello di un compagno dimmi se fu paura o fu piacere. Ma adesso senti il tempo che ti abbraccia come un qualcosa che ti segna in  faccia che non si vede, ma che sai d' avere. È come quel male a cui non si da il nome, un' ossessione circolare fra la volontà ed il non potere. Brandelli di canzoni, frasi e televisioni parlano dalle finestre aperte in un telegiornale qualcuno il bene o il male denuncia, auspica, avverte frasi del quotidiano ti sfiorano pian piano ed entrano senza toccarti si infilano negli angoli della tua casa: suoni che non sai. Un uomo in cannotiera dietro ad una ringhiera innaffia i fiori cittadini un grido, un pianto acuto, già spento in un minuto, segnalano tragedie di  bambini odori di frittate, minestre riscaldate combattono lo smog di un diesel un fuoristrada assurdo che romba per partire e non va mai. E tu sei sola, sola, sola, sola, ti senti sola, sola, sola, sola e pensi a un figlio temuto, che ora non hai. Ma dura un attimo quel tuo pensiero, atomo incerto in mezzo al falso e al vero per lasciar posto ai giorni che vivrai. Niente se e forse, fra le occasioni avute e perse, restano solo ore  scomparse di certo hai solo quello che farai. La luce incerta della sera fonde col buio ch' entra, presto si confonde tutto come a chi guarda senza un fuoco. La luce accende in viso, si disegna forse un sorriso che le labbra spiega come se fosse stato tutto un gioco. Fa niente. Danno in TV un programma intelligente ci vuole un te aromatico e bollente poiché il sonno arrivi a poco a poco. 
Un popolo può liberare se stesso  dalle sue gabbie di animali elettrodomestici  ma all' avanguardia d' America  dobbiamo fare dei sacrifici  verso il cammino lento della piena libertà.   e se il rivoluzionario  non trova altro riposo che la morte,  che rinunci al riposo e sopravviva;  niente o nessuno lo trattenga,  anche per il momento di un bacio  o per qualche calore di pelle o prebenda.   I problemi di coscienza interessano tanto  quanto la piena perfezione di un risultato  lottiamo contro la miseria  ma allo stesso tempo contro la sopraffazione   Lasciate che lo dica  mai l rivoluzionario quando è vero  è guidato da un grande  sentimento d' amore,  ha dei figli che non riescono a chiamarlo,  mogli che fan parte di quel sacrificio,  suoi amici sono compañeros de revolucion.   Addio vecchi, oggi è il giorno conclusivo;  non lo cerco, ma è già tutto nel mio calcolo.  Addio Fidel, oggi è l' atto conclusivo;  sotto il mio cielo, nella gran patria di Bolìvar  la luna de Higueras è la luna de Playa Giron.  Sono un rivoluzionario cubano.  Sono un rivoluzionario d' America.   Signor Colonnello, sono Ernesto, il Che Guevara.  Mi spari, tanto sarò utile da morto come da vivo 
Mio vecchio amico di giorni e pensieri, da quanto tempo che ci  conosciamo, venticinque anni son tanti e diciamo un po'  retorici che sembra ieri. Invece io so che è diverso e tu sai quello che il tempo ci ha preso e ci ha  dato; io appena giovane sono invecchiato, tu forse giovane non sei stato mai. Ma d' illusioni non ne abbiamo avute, o forse sì, ma nemmeno ricordo, tutte parole che si son perdute con la realtà incontrata ogni giorno. Chi glielo dice a chi è giovane adesso di quante volte si possa sbagliare, fino al disgusto di ricominciare perché ogni volta è poi sempre lo stesso. Eppure il mondo continua e va avanti, con noi o senza e ogni cosa si crea su ciò che muore e ogni nuova idea su vecchie idee e ogni gioia sui pianti. Ma più che triste ora è buffo pensare a tutti i giorni che abbiamo sprecati, a tutti gli attimi lasciati andare, ai miti belli delle nostre estati. Dopo l' inverno e l' angoscia in città, quei lunghi mesi sdraiati davanti, liberazione del fiume e dei monti e linfa aspra della nostra età. Quei giorni spesi a parlare di niente, sdraiati al sole inseguendo la vita, come l' avessimo sempre capita, come qualcosa capito per sempre. Il mio Leopardi, le tue teologie: Esiste Dio?, le risate più pazze, le sbornie assurde, le mie fantasie, le mie avventure in città con ragazze. Poi quell' amore alla fine reale fra le canzoni di moda e le danze: è in gamba sai, legge Edgar Lee Masters. Mi ha detto no, non dovrei mai  pensare. Le sigarette con rabbia fumate, i blue jeans vecchi e le poche lire, sembrava che non dovesse finire ma ad ogni autunno finiva l' estate. Poi tutto è andato e diciamo siam vecchi, ma cosa siamo e che senso ha mai  questo, nostro cammino di sogni fra specchi, tu che lavori quando io vado a letto. Io dico sempre: Non voglio capire, ma è come un vizio sottile e più penso più mi ritrovo questo vuoto immenso e per rimedio soltanto il dormire. E poi ogni giorno mi torno a svegliare e resto incredulo, non vorrei alzarmi, ma vivo ancora e son lì ad aspettarmi le mie domande, il mio niente, il mio  male. 
Il cielo dell' America son mille cieli sopra a un continente il cielo della Florida è uno straccio che è bagnato di celeste ma il cielo là in prigione non è cielo, è un qualche cosa che riveste il giorno e il giorno dopo e un altro ancora sempre dello stesso niente. E fuori c' è una strada all' infinito, lunga come la speranza e attorno c' è un villaggio sfilacciato, motel, chiese, case, aiuole paludi dove un tempo ormai lontano dominava il Seminole ma attorno alla prigione c' è un deserto dove spesso il vento danza. Son tanti gli anni fatti, e tanti in più che sono ancora da passare in giorni e giorni e giorni che fan mesi, che fan anni ed anni amari a Silvia là in prigione cosa resta? Non le resta che guardare l' America negli occhi, sorridendo coi suoi limpidi occhi chiari. Già, l' America è grandiosa ed è potente, tutto e niente, il  bene e il male città coi grattacieli e con gli slum e nostalgia di un grande ieri tecnologia avanzata e all' orizzonte l' orizzonte dei pionieri ma a volte l' orizzonte ha solamente una prigione federale. L' America è una statua che ti accoglie e simboleggia, bianca e pura la libertà, e dall' alto fiera abbraccia tutta quanta la Nazione per Silvia questa statua simboleggia solamente la prigione perché di questa piccola italiana ora l' America ha paura. Paura del diverso e del contrario, di chi lotta per cambiare paura delle idee di gente libera, che soffre, sbaglia e spera. Nazione di bigotti! Ora vi chiedo di lasciarla ritornare perché non è possibile rinchiudere le idee in una galera. Il cielo dell' America son mille cieli sopra a un continente ma il cielo là rinchiusi è solo un dubbio o un' intuizione mi chiedo se ci sono idee per cui valga restare là in prigione e Silvia non ha ucciso mai nessuno e non ha mai rubato niente. Mi chiedo cosa pensi alla mattina nel trovarsi il sole accanto o come fa a scacciare fra quei muri la sua grande nostalgia o quando un acquazzone all' improvviso spezza la monotonia mi chiedo cosa faccia adesso Silvia mentre io qui piano la canto. Mi chiedo ma non riesco a immaginarlo: penso a questa donna forte che ancora lotta e spera perché sa che adesso non sarà più sola. La vedo con la sua maglietta addosso, con su scritte le parole che sempre l' ignoranza fa paura, ed il silenzio è uguale a morte. 
Non starò più a cercare parole che non trovo per dirti cose  vecchie con il vestito nuovo, per raccontarti il vuoto che, al solito, ho di dentro e partorire il topo  vivendo sui ricordi, giocando coi miei giorni, col tempo. O forse vuoi che dica che ho i capelli più corti, o che per le mie navi son  quasi chiusi i porti, io parlo sempre tanto ma non ho ancora fedi, non voglio menar vanto di me o  della mia vita, costretta come dita dei piedi. Queste cose le sai, perché siam tutti uguali, e moriamo ogni giorno dei medesimi  mali, perché siam tutti soli ed è nostro destino tentare goffi voli d' azione o di  parola, volando come vola il tacchino. Non posso farci niente e tu puoi fare meno, sono vecchio d' orgoglio, mi commuove  il tuo seno, e di questa parola io quasi mi vergogno ma c' è una vita sola: non ne sprechiamo  niente in tributi alla gente o al sogno. Le sere sono uguali ma ogni sera è diversa e quasi non ti accorgi dell' energia  dispersa a ricercare i visi che ti han dimenticato vestendo abiti lisi buoni ad ogni  evenienza, inseguendo la scienza o il peccato. Tutto questo lo sai e sai dove comincia la grazia o il tedio a morte del vivere  in provincia, perché siam tutti uguali: siamo cattivi, buoni, e abbiam gli stessi mali: siamo  vigliacchi e fieri, saggi, falsi, sinceri, coglioni. Ma dove te ne andrai? Ma dove sei già andata? Ti dono, se vorrai, questa noia  già usata: tienila in mia memoria, ma non è un capitale, ti accorgerai da sola, nemmeno  dopo tanto, che la noia di un altro, non vale. D' altra parte, lo vedi: scrivo ancora canzoni e pago la mia casa, pago le mie  illusioni, fingo d' aver capito che vivere è incontrarsi, aver sonno, appetito, far dei  figli, mangiare, bere, leggere, amare, grattarsi. 
Ci sarà forse ancora, appesa in qualche angolo o a macchiare di ricordi un muro dell' Associazione Bocciofila Modenese fra mucchi di coppe e trofei, vinti in tornei ogni volta del secolo glorie oscure di eroi dell' a-punto, del volo, delle bocciate secche e tese quella foto sul pallaio, presa una sera di quasi estate con me e Cencio vicini, fintamente assorti a guardare il punto perché l' umorismo popolare volle immortalare assieme me, il Gigante e Cencio il Nano, viso già d' uomo serio, compreso, quasi compunto. Non so come sia capitato in mezzo a noi confuso branco adolescente di un periodo oscuro di amori e di domande che gonfiavano la testa e i fianchi a ondate sofferte ma cercate e poi quei raspare fra sottovesti in nailon, rubando al buio quel po'  di rubabile scoprire e esser scoperti, coraggiosi ed incerti e dopo in branco raccontarsi e tutti a turno ad ascoltarsi ma lui. Eh, lui non aveva un amore da dire, no, lui non aveva una storia solo crearsi avventure di cosce e di seni che poi ci sparava a brutto muso e noi lì ad ascoltarlo sorridendo, senza razzismo né boria ma senza capire ciò che voleva essere anche lui solo un normale adolescente ottuso. Eppure usava lo stesso barbaro gergo e gli stessi jeans consumati e amava gli stessi film di bossoli e marines lungo i mari giapponesi parlava di rock e fumetti, e non perdeva i cartoni animati e come noi guardava esplodere il mondo con gli stessi occhi attenti, spauriti, sorpresi. Ma cosa pensava lontano da noi, cosa sognava quand' era da solo? Con le stesse voglie e con gli stessi eroi ma ali più piccole per lo stesso volo. Forse sognava anche troppo e davvero certo in quel branco si sentiva perso. Dove scappare per sentirsi vero, dove fuggire per non essere diverso? E sognò il circo, realtà capovolta, mondo di uguali perché tutti strani la nostra solita realtà stravolta, quello Eden senza giganti o nani. Cencio è scappato via, ma l' han già beccato! Dopo due giorni era già ritornato. Ma il tempo più ottuso di noi incalza per tutti sia per i giganti che i nani. Chi immaginava allora che ognuno sarebbe finito in un proprio circo personale? Vincenti o perdenti non importa, ma quasi mai secondo i propri piani con la faccia tinta, sul trapezio, fra i leoni, solo attenti a non farsi troppo  male. Qualcuno m' ha detto che vivi in provincia, con una ballerina bulgara o rumena chissà se hai poi trovato di dentro la tua vera altezza? Addio amico venuto dal passato per un momento appena addio giorni andati in un soffio, amici mai più incontrati. Ciao giovinezza. 
Certo non sai quanto sei dolce e bella quando dormi  coi tuoi capelli sparsi e abbandonati sul cuscino  neri e lucenti, come degli stormi  di corvi in volo chiaro del mattino.  Certo non so che cosa puoi sognare quando sogni  e appare solo appena un lieve affanno nel respiro  che ti esce piano e si mescola coi suoni  di questa notte che si consuma in giro.  E sulla tua fronte gocce di sudore;  io vorrei asciugarle, io vorrei parlarti,  dirti cose vane ma c' è in me il timore  di spezzarti il sonno, forse di svegliarti.  Forse non sai quando sia felice nel vederti  addormentata e persa accanto a me, stesa vicino;  quanto sia bello il gioco dell' averti  in sogno verso chissà quale destino.   Certo non sai quanto mi commuovi quando dici  parole strane e quasi senza senso a mezza voce,  forse ricordi di attimi felici  persi in un atomo onirico veloce.  Certo non so con cosa o chi sorride quel sorriso;  dicon con gli angeli ma il nostro cielo è quello umano,  un lampo breve che dà luce al viso  accarezzato da questa mia mano.  Questa breve notte lenta si frantuma  ed il nuovo giorno piano sta arrivando,  già sull' est albeggia, non c' è più la luna;  sveglia ti alzi e chiedi: Cosa stai guardando?  Forse non sai quando di sonno e di notte sei bagnata  quanto ti ami e quanto siano vuote le parole;  chiedo: Che sogni ti hanno accompagnata?  e fuori il giorno esplode al nuovo sole 
Venite pure avanti, voi con il naso corto signori imbellettati, io più non vi sopporto Infilerò la penna ben dentro al vostro orgoglio  perché con questa spada vi uccido quando voglio.   Venite pure avanti poeti sgangherati inutili cantanti di giorni sciagurati buffoni che campate di versi senza forza avrete soldi e gloria ma non avete scorza Godetevi il successo, godete finché dura ché il pubblico è ammaestrato e non vi fa paura e andate chissà dove per non pagar le tasse col ghigno e l' ignoranza dei primi della classe Io sono solo un povero cadetto di Guascogna  però non la sopporto la gente che non sogna.  Gli orpelli? L' arrivismo? All' amo non abbocco  e al fin della licenza io non perdono e tocco.   Facciamola finita, venite tutti avanti nuovi protagonisti, politici rampanti venite portaborse, ruffiani e mezze calze feroci conduttori di trasmissioni false che avete spesso fatto del qualunquismo un arte coraggio liberisti, buttate giù le carte tanto ci sarà sempre chi pagherà le spese  in questo benedetto assurdo bel Paese.  Non me ne frega niente se anch' io sono sbagliato spiacere è il mio piacere, io amo essere odiato coi furbi e i prepotenti da sempre mi balocco  e al fin della licenza io non perdono e tocco.   Ma quando sono solo con questo naso al piede  che almeno di mezz' ora da sempre mi precede  si spegne la mia rabbia e ricordo con dolore  che a me è quasi proibito il sogno di un amore non so quante ne ho amate, non so quante ne ho avute per colpa o per destino le donne le ho perdute e quando sento il peso d' essere sempre solo mi chiudo in casa e scrivo e scrivendo mi consolo ma dentro di me sento che il grande amore esiste amo senza peccato, amo ma sono triste perché Rossana è bella, siamo così diversi a parlarle non riesco, le parlerò coi versi.   Venite gente vuota, facciamola finita voi preti che vendete a tutti un' altra vita se c' è come voi dite un Dio nell' infinito guardatevi nel cuore, l' avete già tradito e voi materialisti, col vostro chiodo fisso che Dio è morto e l' uomo è solo in questo abisso  le verità cercate per terra, da maiali tenetevi le ghiande, lasciatemi le ali tornate a casa nani, levatevi davanti per la mia rabbia enorme mi servono giganti. Ai dogmi e ai pregiudizi da sempre non abbocco e al fin della licenza io non perdono e tocco.   Io tocco i miei nemici col naso e con la spada ma in questa vita oggi non trovo più la strada non voglio rassegnarmi ad essere cattivo tu sola puoi salvarmi, tu sola e te lo scrivo; dev' esserci, lo sento, in terra o in cielo un posto  dove non soffriremo e tutto sarà giusto.  Non ridere, ti prego, di queste mie parole io sono solo un' ombra e tu, Rossana, il sole ma tu, lo so, non ridi, dolcissima signora ed io non mi nascondo sotto la tua dimora perché ormai lo sento, non ho sofferto invano se mi ami come sono, per sempre tuo Cirano. 
è  gia stanco di vagabondare sotto un cielo sfibrato  per quel regno affacciato sul mare che dai Mori è insidiato  e di terra ne ha avuta abbastanza, non di vele e di prua,  perché ha trovato una strada di stelle nel cielo dell' anima sua.  Se lo sente, non può più fallire, scoprirà un nuovo mondo;  quell' attesa lo lascia impaurito di toccare già il fondo.  Non gli manca il coraggio o la forza per vivere quella follia  e anche senza equipaggio, anche fosse un miraggio ormai salperà via.   E la Spagna di spada e di croce riconquista Granata,  con chitarre gitane e flamenco fa suonare ogni strada;  Isabella è la grande regina del Guadalquivir  ma come lui è una donna convinta che il mondo non pùo finir lì,.  Ha la mente già tesa all' impresa sull' oceano profondo,  caravelle e una ciurma ha concesso, per quel viaggio tremendo,  per cercare di un mondo lontano ed incerto che non sa se ci sia  ma è già l' alba e sul molo l' abbraccia una raffica di nostalgia.  E naviga, naviga via  verso un mondo impensabile ancora da ogni teoria  e naviga, naviga via,  nel suo cuore la Niña, la Pinta e la Santa Maria.   è  da un mese che naviga a vuoto quell' Atlantico amaro,  ma continua a puntare l' ignoto con lo sguardo corsaro;  sarà forse un' assurda battagli ma ignorare non puoi  che l' Assurdo ci sfida per spingerci ad essere fieri di noi.  Quante volte ha sfidato il destino aggrappato ad un legno,  per fortuna che il vino non manca e trasforma la vigliaccheria  di una ciurma ribelle e già stanca, in un' isola di compagnia.   E naviga, naviga via,  sulla prua che s' impenna violenta lasciando una scia,  naviga, naviga via  nel suo cuore la Niña, la Pinta e la Santa Maria.   Non si era sentito mai solo come in quel momento  ma ha imparato dal vivere in mare a non darsi per vinto;  andrà a sbattere in quell' orizzonte, se una terra non c' è,  grida: Fuori dal ponte compagni dovete fidarvi di me!  Anche se non accenna a spezzarsi quel tramonto di vetro,  ma li aspettano fame e rimorso se tornassero indietro,  proprio adesso che manca un respiro per giungere alla verità,  a quel mondo che ha forse per faro una fiaccola di libertà.   E naviga, naviga là  come prima di nascere l' anima naviga già,  naviga, naviga ma  quell' oceano è un acquario di sogni e di sabbia  poi si alza un sipario di nebbia  e come un circo illusorio s' illumina l' America.   Dove il sogno dell' oro ha creato  mendicanti di un senso  che galleggiano vacui nel vuoto  affamati d' immenso.  Là babeliche torri di cristallo  già più alte del cielo  fan subire al tuo cuore uno stallo  come a un Icaro in volo  Dove da una prigione a una luna d' amianto  l' uomo morto cammina  dove il Giorno del Ringraziamento  il tacchino in cucina  e mentre sciami assordanti d' aerei  circondano di ragnatele  quell' inutile America amara  leva l' ancora e alza le vele.   E naviga, naviga via  più lontano possibile  da quell' assorbente bugia  naviga, naviga via  nel suo cuore la Niña, la Pinta e la Santa Maria 
Ma come vorrei avere i tuoi occhi spalancati sul mondo come carte assorbenti e le tue risate pulite e piene quasi senza rimorsi o pentimenti ma come vorrei avere da guardare ancora tutto come i libri da sfogliare e avere ancora tutto, o quasi tutto, da provare.  Culodritto, che vai via sicura trasformando dal vivo cromosomi corsari di longobardi, di celti e romani dell' antica pianura di montanari reginetta dei telecomandi di gnosi assolute che asserisci e domandi di sospetto e di fede nel mondo curioso dei grandi anche se non avrai le mie risse terrose di campi cortili e di strade, e non saprai che sapore ha il sapore dell' uva rubato a un filare presto ti accorgerai com' è facile farsi un' inutile software di scienza e vedrai che confuso problema è adoprare la propria esperienza  Culodritto, cosa vuoi che ti dica? Solo che costa sempre fatica e che il vivere è sempre quello ma è storia antica. Culodritto, dammi ancora la mano, anche se quello stringerla è solo un pretesto per sentire quella tua fiducia totale che nessuno mi ha dato, o mi ha mai chiesto vola, vola tu, dove io vorrei volare verso un mondo dove è ancora tutto da fare e dove è ancora tutto, o quasi tutto vola, vola tu, dove io vorrei volare verso un mondo dove è ancora tutto da fare e dove è ancora tutto, o quasi tutto, da sbagliare. 
Devo confessare, poi che ho avuto anch' io, veramente,  un periodo in cui da da bello di balera, cioè, non ero molto bello, in  realtà no, allora, mi ricordo con con agghiacciante terrore che circolavo  con una giacca di jersey blu con dei risvoltini azzurri, qui, filettati,  occhiale nero e cravatta rossa con i titoli dei giornali in cima, che è una  cosa Giuro. Giuro, ho fatto anche questo, ho fatto anche questo. Ero molto  giovane, però, e no, da questo periodo però viene tutta la mia conoscenza di  canzoni di direi, d' epoca. E anch' io ho concepito un certo periodo in cui ho  scritto canzoni di questo genere. È stata una specie di crisi, no? E una di  queste è una canzone che così, direi, risolve un annoso problema, cioè quello  che riguarda la mamma. Come una capinera, sono in terra straniera ma quando penso al mio cielo e al mio casolare mi par di morir. Or che la mamma è  lontana, la mia chitarra romana, la pizza napoletana, l' azzurra marina, ahimè, più non ho, e allor come in sogno venuta, la bianca testina canuta mi porta al mio vecchio quartiere, tra i glicini in fiore e mi canta così.  Refrain:  Di mamme, ce n' è una sola, ma caro figliolo, di babbo uno solo non sempre ce  n' è! La mamma sol ti consola, la piccola casa, l' angusta dimora, par quella d' un re. Figliuolo, ora sei lontano da me: laggiù  sono ricchi, e di mamme ne han tre; ma la tua mamma è italiana, e ne val cento da sé.  Seconda strofa, che tira all' erotismo:  Più d' una donna procace ha simulato l' amor con un suo bacio mendace, promessa fallace di un attimo sol. Via quell' amor mercenario, vattene femmina ignuda! Ogni tuo bacio sensuale è un bacio di Giuda al sapor di champagne. Che cosa cercavo laggiù, fra azzurre e sensuali abat-jours,  c' è tutto!  ritorno al mio vecchio quartiere frai glicini in fiore e ti canto così.  Everybody, con sentimento  Le mamme son tutte belle, anche se vecchierelle son come le stelle che brillan  nel ciel. Le mamme son tutte bianche, son curve e stanche; io voglio tornare, mamma, da  te. Se un dì me ne andai non lo voglio far più: io voglio tornare per sempre laggiù dalla mia mamma italiana e non lasciarla mai più. 
Ho visto la gente della mia età andare via lungo le strade che non portano mai a niente, cercare il sogno che conduce alla pazzia nella ricerca di qualcosa che non trovano nel mondo che hanno già, dentro alle notti che dal vino son bagnate, dentro alle stanze da pastiglie trasformate, lungo alle nuvole di fumo del mondo fatto di città, essere contro ad ingoiare la nostra stanca civiltà e un dio che è morto, ai bordi delle strade dio è morto, nelle auto prese a rate dio è morto, nei miti dell'  estate dio è morto  Mi han detto che questa mia generazione ormai non crede in ciò che spesso han mascherato con la fede, nei miti eterni della patria o dell'  eroe perché è venuto ormai il momento di negare tutto ciò che è falsità, le fedi fatte di abitudine e paura, una politica che è solo far carriera, il perbenismo interessato, la dignità fatta di vuoto, l'  ipocrisia di chi sta sempre con la ragione e mai col torto e un dio che è morto, nei campi di sterminio dio è morto, coi miti della razza dio è morto con gli odi di partito dio è morto  Ma penso che questa mia generazione è preparata a un mondo nuovo e a una speranza appena nata, ad un futuro che ha già in mano, a una rivolta senza armi, perché noi tutti ormai sappiamo che se dio muore è per tre giorni e poi risorge, in ciò che noi crediamo dio è risorto, in ciò che noi vogliamo dio è risorto, nel mondo che faremo dio è risorto 
 Ho letto millanta storie di cavalieri erranti di imprese e di vittorie dei giusti sui prepotenti  per starmene ancora chiuso coi miei libri in questa stanza  come un vigliacco ozioso, sordo ad ogni sofferenza.  Nel mondo oggi più di ieri domina l' ingiustizia ma di eroici cavalieri non abbiamo più notizia proprio per questo, Sancho, c' è bisogno soprattutto  d' uno slancio generoso, fosse anche un sogno matto vammi a prendere la sella, che il mio impegno ardimentoso  l' ho promesso alla mia bella, Dulcinea del Toboso e a te Sancho io prometto che guadagnerai un castello ma un rifiuto non l' accetto, forza sellami il cavallo Tu sarai il mio scudiero, la mia ombra confortante  e con questo cuore puro, col mio scudo e Ronzinante colpirò con la mia lancia l' ingiustizia giorno e notte com' è vero nella Mancha che mi chiamo Don Chisciotte  Questo folle non sta bene, ha bisogno di un dottore contraddirlo non conviene, non è mai di buon umore È la più triste figura che sia apparsa sulla Terra cavalier senza paura di una solitaria guerra cominciata per amore di una donna conosciuta dentro a una locanda a ore dove fa la prostituta ma credendo di aver visto una vera principessa lui ha voluto ad ogni costo farle quella sua promessa. E così da giorni abbiamo solo calci nel sedere non sappiamo dove siamo, senza pane e senza bere e questo pazzo scatenato che è il più ingenuo dei bambini proprio ieri si è stroncato fra le pale dei mulini È un testardo, un idealista, troppi sogni ha nel cervello io che sono più realista mi accontento di un castello. Mi farà Governatore e avrò terre in abbondanza quant' è vero che anch' io ho un cuore e che mi chiamo Sancho Panza  Salta in piedi Sancho, è tardi, non vorrai dormire ancora solo i cinici e i codardi non si svegliano all' aurora per i primi è indifferenza e disprezzo dei valori e per gli altri è riluttanza nei confronti dei doveri L' ingiustizia non è il solo male che divora il mondo anche l' anima dell' uomo ha toccato spesso il fondo ma dobbiamo fare presto perché più che il tempo passa il nemico si fà d' ombra e s' ingarbuglia la matassa  A proposito di questo farsi d' ombra delle cose l' altro giorno quando ha visto quelle pecore indifese le ha attaccate come fossero un esercito di Mori ma che alla fine ci mordessero oltre i cani anche i pastori era chiaro come il giorno, non è vero, mio Signore? Io sarò un codardo e dormo, ma non sono un traditore credo solo in quel che vedo e la realtà per me rimane il solo metro che possiedo, com' è vero che ora ho fame!  Sancho ascoltami ti prego, sono stato anch' io un realista  ma ormai oggi me ne frego e anche se ho una buona vista l' apparenza delle cose come vedi non m' inganna preferisco le sorprese di quest' anima tiranna che trasforma coi suoi trucchi la realtà che hai lì davanti ma ti apre nuovi occhi e ti accende i sentimenti. Prima d' oggi mi annoiavo e volevo anche morire ma ora sono un uomo nuovo che non teme di soffrire  Mio Signore io purtoppo sono un povero ignorante e del suo discorso astratto ci ho capito poco o niente ma anche ammesso che il coraggio mi cancelli la pigrizia riusciremo noi da soli a riportare la giustizia? In un mondo dove il male è di casa e ha vinto sempre dove regna il capitale, oggi più spietatamente riuscirà con questo brocco e questo inutile scudiero al potere dare scacco e salvare il mondo intero?  Mi vuoi dire caro Sancho, che dovrei tirarmi indietro perché il male ed il potere hanno un aspetto così tetro? Dovrei anche rinunciare ad un po'  di dignità farmi umile e accettare che sia questa la realtà?  Il potere è l' immondizia della storia degli umani e anche se siamo soltanto due romantici rottami sputeremo il cuore in faccia all' ingiustizia giorno e notte siamo i grandi della Mancha Sancho Panza e Don Chisciotte! 
Certo, ha ragione il signore se dice che siamo in un film  dell' ultimo periodo dove i banditi pentiti confessano se non li processano e così fra le macchie di sangue la vita è la solita e fa audience se in più c' è la scena del killer che vomita. Sa com' è? è  bello fare del cinema anche se, lì da imputato, c' è qualcuno che crede di esser nel cinema muto. È bello fare del cinema, ma piuttosto che sparare siam rimasti nascosti a  guardare. A guardare cos' è che ci aspetta alla fine del tunnel dei riflussi riflessi su certi pacchetti di Camel quando tutto è soltanto un riassunto di modi di dire quattro quarti di noia disposta comunque a finire l' inflazione però non finisce e ci rende cattivi non c' è niente che valga la pena e così siamo vivi. Ma che cos' è che ci fa fare del cinema? Forse questa depressione o l' istinto di conservazione. Noi, si va a fare del cinema, e quando vivere è un problema rifacciamo da capo la scena. Sì, devo dire che ha proprio ragione il signore c' è una crisi tremenda che investe l' intero settore è che il pubblico vuole si parli più semplicemente così chiari e precisi e banali da non dire niente. Per capire la storia non serve un discorso più grande signorina cultura si spogli e dia qui le mutande. Sa com' è, Lei deve fare del cinema, mica roba pervertita, ma un soggetto che serva alla vita facciamo tutti del cinema, ma piuttosto che parlare si rimanga nascosti a pensare. Ma il gestore di un piccolo cine di periferia mi diceva che è tutta la vita che aspetta un' idea un' idea piccolina che verso il finale si evolve nella madre di tutte le storie, l' idea che risolve quel soggetto che senti nell' aria e potrebbe arrivare proprio quando hai già chiuso il locale e cambiato mestiere sa com' è, è bello fare del cinema, tanto sa facciamo tutti del cinema. 
Visioni e frasi spezzettate si affacciano di nuovo alla mia mente  l' inverno o il freddo le han portate o son cattivi sogni solamente Mattino verrà e ti porterà le silhouettes consuete di parvenze  poi ti sveglierai e ricercherai di desideri fragili esistenze.  Lo specchio vede un viso noto ma hai sempre quella solita paura  che un giorno ti rifletta il vuoto oppure che svanisca la figura.  E ancora non sai se vero tu sei o immagine da specchi raddoppiata.  Nei giorni che avrai però cercherai l' immagine dai sogni seminata.   L' inverno ha steso le sue mani e nelle strade sfugge ciò che sento.  Son trine bianche e nere i rami che cambiano contorno ogni momento.  E ancora non sai come potrai trovare lungo i muri un' esperienza. Sapere vorrai, ma ti troverai due anni dopo al punto di partenza.   E senti ancora quelle voci di mezzi amori e mezze vite accanto  non sai però se sono vere o sono dentro all' anima soltanto  nei sogni che hai sai che canterai di fiori che galleggiano sull' acqua.  Nei giorni che avrai ti ritroverai due anni dopo sempre quella faccia. 
E un giorno ti svegli stupita e di colpo ti accorgi che non sono più quei fantastici giorni all' asilo di giochi, di amici e se ti guardi attorno non scorgi  le cose consuete, ma un vago e indistinto profilo  E un giorno cammini per strada e ad un tratto comprendi che non sei la stessa che andava al mattino alla scuola che il mondo là fuori t' aspetta e tu quasi ti arrendi capendo che a battito a battito è l' età che s' invola  E tuo padre ti sembra più vecchio e ogni giorno si fa più lontano non racconta più favole e ormai non ti prende per mano sembra che non capisca i tuoi sogni sempre tesi fra realtà e sperare  e sospesi fra voglie alternate di andare e restare  E un giorno ripensi alla casa e non è più la stessa in cui lento il tempo sciupavi quand' eri bambina in cui ogni oggetto era un simbolo ed una promessa di cose incredibili e di caffellatte in cucina  E la stanza coi poster sul muro ed i dischi graffiati  persi in mezzo ai tuoi libri e a regali che neanche ricordi sembra quasi il racconto di tanti momenti passati come il piano studiato e lasciato anni fa su due accordi  E tuo padre ti sembra annoiato e ogni volta si fa più distratto non inventa più giochi e con te sta perdendo il contatto E tua madre lontana e presente sui tuoi sogni ha da fare e da dire ma può darsi non riesca a sapere che sogni gestire che sogni gestire  Poi un giorno in un libro o in un bar si farà tutto chiaro capirai che altra gente si è fatta le stesse domande che non c' è solo il dolce ad attenderti, ma molto d' amaro e non è senza un prezzo salato diventare grande  I tuoi dischi, i tuoi poster saranno per sempre scordati lascerai sorridendo svanire i tuoi miti felici come oggetti di bimba, lontani ed impolverati troverai nuove strade, altri scopi ed avrai nuovi amici  Sentirai che tuo padre ti è uguale, lo vedrai un po'  folle un po'  saggio nello spendere sempre ugualmente paura e coraggio la paura e il coraggio di vivere come un peso che ognuno ha portato la paura e il coraggio di dire: io ho sempre tentato 
Questa domenica in settembre non sarebbe pesata così l' estate finiva più nature vent' anni fa o giù di lì. Con l' incoscienza dentro al basso ventre e alcuni audaci in tasca l' Unità, la paghi tutta, e a prezzi d' inflazione quella che chiaman la maturità.  Ma tu non sei cambiata di molto anche se adesso è al vento quello che io per vederlo ci ho impiegato tanto filosofando pure sui perché. Ma tu non sei cambiata di tanto e se cos' è un orgasmo ora lo sai potrai capire i miei vent' anni allora? Quasi cento adesso capirai  Portavo allora un eskimo innocente dettato solo dalla povertà non era la rivolta permanente diciamo che non c' era e tanto fa portavo una coscienza immacolata che tu tendevi a uccidere però inutilmente ti ci sei provata con foto di famiglia o paletò.  E quanto son cambiato da allora e l' eskimo che conoscevi tu lo porta addosso mio fratello ancora e tu lo porteresti e non puoi più. Bisogna saper scegliere in tempo non arrivarci per contrarietà tu giri adesso con le tette al vento io ci giravo già vent' anni fa.  Ricordi? Fui con te a Santa Lucia al portico dei Servi per Natale credevo che Bologna fosse mia ballammo assieme all' anno o a Carnevale. Lasciammo allora tutti e due un qualcuno e non ne fece un dramma o non lo so ma con i miei maglioni ero a disagio e mi pesava quel tuo paletò  Ma avevo la rivolta fra le dita dei soldi in tasca niente e tu lo sai e mi pagavi il cinema stupita e non ti era toccato farlo mai. Perché mi amavi non l' ho mai capito così diverso da quei tuoi cliché perché fra i tanti bella che hai colpito ti sei gettata addosso proprio a me?  Infatti i fiori della prima volta non c' erano già più nel ' 68 scoppiava finalmente la rivolta oppure in qualche modo mi ero rotto tu li aspettavi ancora ma io già urlavo che Dio era morto, a monte, ma, però contro il sistema anch' io mi ribellavo Cioè sognando Dylan e i Provos  E Gianni ritornato da Londra a lungo ci parlò dell' LSD tenne una quasi conferenza colta sul suo viaggio di nozze stile freak. E noi non l' avevamo mai fatto e noi che non l' avremmo fatto mai quell' erba ci cresceva tutt' attorno per noi crescevan solo i nostri guai.  Forse ci consolava far l' amore ma precari in quel senso si era già un buco da un amico, un letto a ore su cui passava tutta la città. L' amore fatto alla boia d' un Giuda e al freddo in quella stanza di altri e spoglia vederti o non vederti tutta nuda era un fatto di clima e non di voglia.  E adesso che potremmo anche farlo e adesso che problemi non ne ho che nostalgia per quelli contro un muro o dentro a un cine o là dove si può e adesso che sappiamo quasi tutto e adesso che problemi non ne hai, per nostalgia lo rifaremmo in piedi scordando la moquette stile e l' hi-fi.  Diciamolo per dire ma davvero si ride per non piangere perché se penso a quella ch' eri, a quel che ero che compassione che ho per me e per te. Eppure a volte non mi spiacerebbe essere quelli di quei tempi là. Sarà per aver quindici anni in meno o avere tutto per possibilità  Perché a vent' anni è tutto ancora intero perché a vent' anni è tutto chi lo sa. A vent' anni si è stupidi davvero quante balle si ha in testa a quell' età. Oppure allora si era solo noi non c' entra o meno questa gioventù di discussioni, caroselli, eroi quel ch' è rimasto dimmelo un po'  tu.  E questa domenica in Settembre se ne sta lentamente per finire come le tante, via, distrattamente a cercare di fare o di capire. Forse lo stan pensando anche gli amici gli andati, i rassegnati, i soddisfatti giocando a dire che si era più felici pensando a chi s' è perso o no a quei fatti.  Ed io che ho sempre un eskimo addosso uguale a quello che ricorderai io come sempre faccio quel che posso domani poi ci penserò se mai. Ed io ti canterò questa canzone uguale a tante che già ti cantai ignorala come hai ignorato le altre e poi saran le ultime oramai 
Si chiamava Fantoni Cesira era la figlia d' un alcolizzato  che non aveva mai in tasca una lira e per il vino avea tutto lasciato lavoro e casa, figlia e consorte che non potendo scordar col bere perché era astemia la sua antica sorte si tirò un colpo nel ' 53.   Povera giovane rimasta orfana mentre suo padre si ubriacava trovò lavoro in una fabbrica  e sul lavoro ogni tanto sognava sognava panfili, pellicce ed abiti  non più la fabbrica ville e piscine la dolce vita, il bel mondo e i principi come le dive che vedeva al cine.   Ma quel bel sogno sarebbe rimasto soltanto un sogno mai realizzato  quando in paese il giorno del santo un gran veglione fu organizzato ci furon musiche, canti e allegria danze e coriandoli, spumante e suoni  poi a mezzanotte una scelta giuria fece miss tette Cesira Fantoni  Le circondarono il petto e le spalle con nastri e fasce di seta scarlatte  su cui era scritto con lettere d' oro evviva sempre le mucche da latte  le regalarono trenta garofani un necessaire similoro da viaggio  quattro biglietti con sconto per cinema cinque flaconi di shampoo in omaggio.  La sera stessa a Fantoni Cesira si presentò assai distinto un signore disse: Permette? Il suo viso mi attira voglia scusarmi sono un produttore  se lei permette io l' accompagno a far del cine, c' è un gran guadagno ma quella sera non certo del cine il produttore s' interessò.   La brava giovane per far del cinema consentì a perdere la castità  ma non per questo si perse d' animo le rimaneva Cinecittà lasciò il moroso, piantò il lavoro comperò un topless per mostrare il seno fece mandare suo padre in ricovero e arrivò a Roma con il primo treno.   Cento anticamere fece Cesira e visitò una decina di letti  un onorevole che la manteneva le fece fare un romanzo a fumetti  ebbe da amanti tre o quattro negri due segretari, tre cardinali  si spogliò nuda a fontana di Trevi e qualche sera batteva sui viali.   La brava giovane campava bene ma ormai sentiva il richiamo dell' arte  qualunque cosa lei avrebbe donato sol per avere in un film una parte se ne andò a letto con tre produttori studiò dizione, bel canto, regia  mimica, scenica, recitazione e apparve nuda in un film di Golia.   Si è sistemata Fantoni Cesira fra letto e seno guadagna milioni  ha cominciato a studiar da signora e si fa chiamare Cesy Phantoni (col ph)  si è messa stabile ed è l' amante di un produttore molto influente tre o quattro film le produrrà e un premio Strega glielo scriverà.   Lui è già sposato ma che cosa importano certe sciocchezze se si hanno i quattrini  presto nel Messico si sposeranno potranno fare tanti bambini.  E la morale di questa storia al giorno d' oggi non è tanto strana  per aver soldi, la fama e la gloria bisogna essere un poco puttana. 
E sorridevi, e sapevi sorridere coi tuoi vent' anni portati così come si porta un maglione sformato su un paio di jeans come si sente la voglia di vivere che scoppia un giorno e non spieghi il perché un pensiero cullato o un amore che è nato e non sai che cos' è. Giorni lunghi tra ieri e domani, giorni strani giorni a chiedersi tutto cos' era, vedersi ogni sera ogni sera passare su a prenderti con quel mio buffo montone orientale ogni sera là, a passo di danza, salire le scale e sentire i tuoi passi che arrivano il ticchettare del tuo buonumore quando aprivi la porta il sorriso ogni volta mi entrava nel cuore. Poi giù al bar dove ci si ritrova, nostra alcova era tanto potere parlarci, giocare a guardarci fra gli amici che ridono e suonano attorno ai tavoli pieni di vino religione del tirare tardi e aspettare mattino e una notte lasciasti portarti via solo la nebbia e noi due in sentinella la città addormentata non era mai stata così tanto bella. Era facile vivere allora, ogni ora chitarre e lampi di storie fugaci, di amori rapaci e ogni notte inventarsi una fantasia da bravi figli dell' epoca nuova ogni notte sembravi chiamare la vita a una prova. Ma stupiti e felici scoprimmo che era nato qualcosa più in fondo, ci sembrava di avere trovato la chiave segreta del mondo. Non fu facile volersi bene, restare assieme o pensare d' avere un domani, restare lontani tutti e due a immaginarsi: Con chi sarà? In ogni cosa un pensiero costante un ricordo lucente e durissimo, come il diamante e a ogni passo lasciare portarci via da un' emozione non piena, non colta rivedersi era come rinascere ancora una volta. Ma ogni storia ha la stessa illusione, sua conclusione e il peccato fu creder speciale una storia normale. Ora il tempo ci usura e ci stritola in ogni giorno che passa correndo sembra quasi che ironico scruti e ci guardi irridendo. E davvero non siamo più quegli eroi pronti assieme ad affrontare ogni impresa siamo come due foglie aggrappate ad un ramo in attesa. Farewell, non pensarci e perdonami se ti ho portato via un poco d' estate con qualcosa di fragile come le storie passate. Forse un tempo poteva commuoverti ma ora è inutile, credo, perché ogni volta che piangi e che ridi non piangi e non ridi con me. 
Giorno d' estate, giorno fatto di sole vuote di gente son le strade in città  appese in aria e contro i muri parole ma chi le ha dette per che cosa chissà.   I manifesti sono visi di carta che non dicono nulla e che nessuno più guarda colori accesi dentro i vicoli scuri sembrano un urlo quelle carte sui muri.   Giorno d' estate, giorno fatto di vuoto giorno di luce che non si spegnerà  sembra d' andare in un paese remoto chissà se in fondo c' è la felicità.   Un gatto pigro che si stira sul muro sola cosa che vive, brilla al sole d' estate  si alza nell' aria come un suono d' incenso l' odore di tiglio delle strade alberate.   Giorno d' estate, giorno fatto di niente grappoli d' ozio danzan piano con me Il sole è un sogno d' oro ma evanescente guardi un istante e non sai quasi se c' è.  Dentro ai canali l' erba grassa si specchia cerchi d' ombra e di fumo sono voci lontane nell' acqua il sole con un quieto barbaglio brucia uno stanco gracidare di rane.  Giorno d' estate senza un solo pensiero giorno in cui credi di non essere vivo gioco visivo che non credi sia vero che può svanire svelto come un sorriso.  Vola veloce ed iridato un uccello come un raggio di luce da un cristallo distorto vola un moscone e scopre dietro un cancello la religiosa sonnolenza d' un orto. 
I miei amici veri, purtroppo o per fortuna non sono vagabondi o abbaia luna per fortuna o purtroppo ci tengono alla faccia quasi nessuno batte o fa il magnaccia. Non son razza padrona, non sono gente arcigna siamo volgari come la gramigna non so se è pregio o colpa esser fatti così c' è gente che è di casa in serie B. Contandoli uno a uno non son certo parecchi son come i denti in bocca a certi vecchi ma proprio perché pochi son buoni fino in fondo e sempre pronti a masticare il mondo. Non siam razza d' artista, né maschere da gogna e chi fa il giornalista si vergogna non che il fatto c' importi, chi non ha in qualche posto un peccato o un cadavere nascosto? Non cerchiamo la gloria ma la nostra ambizione è invecchiar bene, anzi direi benone! Per quello che ci basta non c' è da andar lontano e abbiamo fisso in testa un nostro piano se e quando moriremo, ma la cosa è insicura avremo un paradiso su misura in tutto somigliante al solito locale ma il bere non si paga e non fa male. E ci andremo di forza, senza pagare il fio di coniugare troppo spesso in Dio non voglio mescolarmi in guai o problemi altrui ma a questo mondo ci ha schiaffato Lui. E quindi ci sopporti, ci lasci ai nostri giochi cosa che a questo mondo han fatto in pochi. Voglio veder chi sceglie con tanti pretendenti tra santi tristi e noi più divertenti veder chi è assunto in cielo pur con mille ragioni fra noi e la massa dei rompi coglioni. 
Gli artisti non nascono artisti, non sembrano strani animali  ma nascono un po'  come tutti, come individui normali.   Hanno lacrime e riso, hanno due occhi e due mani,  hanno stampata sul viso l' impronta di esseri umani.   Poi, appena un po'  cresciuti, li avvolge una strana espressione  e appare sui volti convinti la stigmate della vocazione.   Non sperano di fare il pompiere, l' astronauta o il ciclista,  non vogliono un comune mestiere ma vogliono essere artista.  Non sono più alti o più belli ma indossano panni curiosi,  son quelli che lancian coltelli sognando di esser famosi.   C' è quello che annaspa e si pigia da abile contorsionista,  chiudendosi in una valigia con un costume d' artista.   E girano il mondo dei circhi, vagando di quà e di là,  paghi d' applausi sol quando si inchinano e gridan Voilà!   E amano donne fedeli, che aspettano nel carrozzone,  rattoppano una calzamaglia e adorano il loro campione.  Ci sono il cantante e l' attore, il poeta, lo stilista,  spesso son geni incompresi ma sempre si sentono artista.   Ah come invidio gli artisti che vivono nell' utopia!  Perché anche una vita infelice si illumina con la fantasia.   Io semplice essere umano, costretto a costretti ideali,  sono solo un umìle artigiano e volo con piccole ali.   Fabbrico sedie e canzoni, erbaggi amari, cicoria,  o un grappolo di illusioni che svaniscono dalla memoria, e non restano nella memoria. 
Nelle lunghe ore d' inattività e di ieri che solo certa età può regalare Lemuele Gulliver tornava coi pensieri ai tempi in cui correva per il mare e sorridendo come sa sorridere soltanto chi non ha più paura del domani parlava coi nipoti che ascoltavano l' incanto di spiagge e odori, di giganti e nani scienziati ed equipaggi e di cavalli saggi riempiendo il cielo inglese di miraggi. Ma se i desideri sono solo nostalgia o malinconia d' innumeri altre vite, nei vecchi amici che incontrava per la via in quelle loro anime smarrite sentiva la balbuzie intellettuale e l' afasia di chi gli domandava per capire. Ma confondendo i viaggi con la loro parodia i sogni con l' azione del partire di tutte le sue vite vagabondate al sole restavan vuoti gusci di parole. Poi dopo, ripensando a quell' incedere incalzante dei viaggi persi nella sua memoria intuiva con la mente disattenta del gigante il senso grossolano della storia e nelle precisioni antiche del progetto umano o nel mondo suo illusorio e limitato sentiva la crudele solitudine del nano nell' universo quasi esagerato due facce di medaglia che gli urlavano in mente Da tempo e mare non s' impara niente. 
Ho ancora la forza che serve a camminare picchiare ancora contro per non lasciarmi stare ho ancora quella forza che ti serve quando dici si comincia   E ho ancora la forza di guardarmi attorno mischiando le parole con due pacchetti al giorno di farmi trovar lì da chi mi vuole sempre nella mia camicia  Abito sempre qui da me in questa stessa strada che non sai mai se c' è  e al mondo sono andato dal mondo son tornato sempre vivo  Ho ancora la forza di starvi a raccontare le mie storie di sempre, di come posso amare di tutti quegli sbagli che per un motivo o l' altro so rifare  E ho ancora la forza di chiedere anche scusa o di incazzarmi ancora con la coscienza offesa di dirvi che comunque la mia parte ve la posso garantire  Abito sempre qui da me in questa stessa strada che non sai mai se c' è nel mondo sono andato dal mondo son tornato sempre vivo  Ho ancora la forza di non tirarmi indietro di scegliermi la vita masticando ogni metro di far la conta degli amici andati e dire Ci vediam più tardi   E ho ancora la forza di scegliere parole per gioco, per il gusto di potermi sfogare perché, che piaccia o no, è capitato  che sia quello che so fare  Abito sempre qui da me in questa stessa strada che non sai mai se c' è col mondo sono andato e col mondo son tornato sempre vivo 
La canzone, onestamente, come testo non è  un granché. Però ci ho messo tutta una grande ouverture musicale. Quindi  attendete, vado ad eseguire l' ouverture. L' ouverture mi è riuscita un un  sessanta per cento, che non è una brutta percentuale, credetemi no, sì, eeh,  no no. È che io a questo punto avrei dovuto fare un do, ma il do non è una nota  facile, il do è una nota Beethoven che era Beethoven il do ci prendeva un  un ottanta per cento delle volte, anzi ha scritto una Decima sinfonia senza do  perché mi fa rabbia, ma la società Gli amici delle sette note non gli ha mai  permesso di pubblicare. E il tempo di questa canzone è un tempo, il tempo è un  tempo carina questa: il tempo è un tempo, ma, il tempo un tempo era Ah, un  momento, bisogna spiegare a quelli di sotto che il microfono che dovrebbe essere  qui è qui e il microfono che dovrebbe essere qui è qui. Il fatto che qui e qui  in italiano si dica nello stesso modo complica orrendamente le cose però va  beh, insomma, il tempo un tempo era un valzer moderato, ma col passar del  tempo, e te dai ha acquistato una precisa coscienza politica ed è diventato  un valzer decisamente di sinistra. Ah ah aah! Aah! Virtuosismi? Ma vorrei  l' applauso. Temo che questa chitarra sia orrendamente scordata, ma il pezzo è  giusto con la chitarra orrendamente scordata. La canzone potrebbe ricordare a  qualcuno, la canzone si chiama I fichi, potrebbe ricordare a qualcuno I  crauti. I crauti è una canzone scritta tanti anni fa, una canzone si fa  per dire, che faceva: Io non capisco la gente  eh te fai sì sì con la testa, la conosci! È  la tua canzone preferita. Te a un certo punto vai col tuo amoroso e dici Senti,  suonano i crauti: è la nostra canzone! No, un momento c' è della gente così, eh! Io non capisco la gente questo è il valzer con una precisa  coscienza politica, però non è, cioè, c' è un, è, è, maes, lei mi dica  ha una che non ci piacciono i crauti. Ecco, la mia canzone è molto diversa, molto  diver Fa: Io non capisco la gente  eh lo so, va beh, d' altra parte che non ci piacciono i fichi.  Già diversa! Già diversa! L' han detto persino gli antichi sì ai fichi ed abbasso i bignè. Virtuosismo. C' è questo sol che è è un  mi bemolle, comunque Lo abbassiamo? Lei cosa dice? Lo abbassiamo? Ma sì Ma  sì Seconda strofa nella quale si va a spiegare l' ontologia del fico, ovvero  la vera, reale essenza del fico. Che non, non è da tutti, insomma, per il fico,  intendo. Notate che quando faccio il virtuosismo mi abbasso con la spalla  sinistra perché mi viene più facile. Peccato che nel disco non lo vedranno  che mi abbasso con la spalla sinistra, ma Eh? Cosa viene adesso? I fichi son quella cosa pregevoli assieme al prosciutto mangiabili in parte o del tutto da soli o sia pure in alcun. A few body, come dicono gli anglosassoni. Mangiabili in piedi o a Verona, a letto, al mattino, in stazione, dovunque dà gioia il il melone  Ah ah! Questa è un' altra canzone. Mangiabili in verno o d' estate e fino all' autunno inoltrato, ma allora ci ha il nome cambiato e si chiamano marron-glacés.  Quando uno è bravo Ma quando è maturo e sugoso, è allora il momento del fico ch' è buono sì ché non vi dico. Oh rabbia, che ormai l' ho già dett!  La canzone vi sarete resi conto che è di  grande serietà e di grande impegno. È una canzone scientifico-morale e in questa  strofa io vado a spiegare le prove scientifiche della beneficità del fico per  gli esseri umani. Vai! Ehm, l' ho detto prima di Beethoven che non Se qualcuno  mi tenesse un dito qua Il fico fa bene alla vista.  Stupiti! Vi vedo stupiti. gli uccelli ne mangian quintali e quasi nessuno ha gli occhiali ma questo è un segreto di poc. Ma questo è soltanto uno scherzo di quello che giova in salute: su in Svezia che han larghe vedute  anche sui 30-40cm i fichi la mutua li dà.  Eh? Un applauso, veh, per cortesia! Se ce  ne fosse bisogno, successive prove della beneficità del fico in natura: Te prova ad andar sotto a un camions oppure và  sotto a un tranvai poi vai sotto a un fico e vedrai di quanto starai tu più ben.  Controindicazioni: Ma attenti a non far come quello che in preda a pensieri lubrichi andò sotto a un camions di fichi non puro può far molto mal.  Con con grande vostro e mio dolore,  soprattutto vostro, ma anche mio, siamo giunti al finale che vi spiegherà la  parte direi ehm la parte direi della canzone. Ma ormai sono giunto alla fine e vi ho visto d' accordo e contenti fra un fico e un cazzotto nei denti ognuno ormai sceglier saprà.  Non è tanto per me, quanto per i fichi! 
Il 3 dicembre del ' 39 a stare al mondo volli provar mio padre uomo ligio al partito nome Benito mi volle dar.  Mia madre santa donna di Dio aggiunse un Pio per contentar uno zio prete che per commosso ringraziamento mi battezzò.  Appena giunto su questa terra ci fu la guerra e il genitor che fu dei primi ad andar via dall' Albania mai più tornò.  Mia madre allora cercò lo zio per dirgli: Pio, che mangerà? Egli rispose di aver pazienza La Provvidenza, vi aiuterà.  La provvidenza ci ha poi aiutati con i soldati della Wermacht poi dopo l' 8, seguii gli eventi e fui parente dello zio Sam.  Mia madre donna di gran pietà cercò in politica verginità sulla sua porta ci scrisse Mary scordai la lupa, mi chiamai Jack.  Quarantacinque finì la guerra ma in questa terra pace non c' è il parabellum fanno cantare per festeggiare la libertà.  Mia madre allora che fiutò l' aria fu proletaria e si sposò un pezzo grosso del C.L.N. e io divenni Benski Stalin.  I giorni passano i tempi cambiano i fronti cadono la piazza calmasi Restaurazione, televisione, boom economico, seicento Fiat.  Mia madre donna di grande amore sentì nel cuore l' error di un dì fu clericale, democristiana e nella lana fede trovò.  Ora ho una fabbrica, solo un affanno un miliardo all' anno appena mi dà Io son per la DC ma di sinistra e socialista diventerò.  Mia madre donna ormai d' età morì in odore di santità io chiesa nobili e terzo stato sempre ho fregato solo per me. 
Bello, col vestito della festa bello, con la brillantina in testa bello, con le scarpe di Koppale e l' andata un po'  per male ed in bocca il riso amar Le donne treman, quando monto la Gilera; fremono, aspettando alla balera muoiono, spasimando nell' attesa che ad un mio cenno d' intesa io le stringa nel casché modestamente! olé!  Poi mi decido e avanzo tra la folla e con un fischio invito la più bella lei mi stramazza sulla spalla, poverina quell' odor di brillantina è il profumo dell' amor e mentre il tango dolcemente vola sussurro piano: bambola il tuo nome! Risponde dolce: Sguazzinelli Argia, sto qui in fondo alla via al centoventitré. Dimenticavo: olé!  Bello, con la mossa, olé, dell' anca Bello, mentre turbina la danza bello con lo sguardo vellutato ed il labbro corrucciato e la voluttà nel cor! La stringo forte in una spastica carezza e nello spasimo una costola si spezza ma che m' importa, poiché sono quasi un mito questo è il minimo tributo che una donna pagar de'  Sono fatale! Olé  Tace il violino, si tace la chitarra sazio d' amore la risbatto sulla panca lei sta piangendo il suo dolore, poverina quell' odor di brillantina non scorderà mai più. Mentre la notte tenebrosa impera risalto al volo sulla mia Gilera per questa sera ho troppo amato e sono stanco la notte tutta in bianco non posso far perché sono anemico! Olé! 
Io nato Primo di nome e di cinque fratelli uomo di bosco e di fiume, lavoro e di povertà ma uomo sereno di dentro, come i pesci e gli uccelli che con me dividevano il cielo, l' acqua e la libertà perché sono in prigione per sempre, qui in questa pianura dove orizzonte rincorre da sempre un uguale orizzonte dove un vento incessante mi soffia continua paura dove è impossibile scorgere il profilo di un monte?  E se d' inverno mi copre la neve gelata non è quella solita in cui affondava il mio passo forte e sicuro, braccando la lieve pestata  che lascia la volpe o l' impronta più greve del tasso.  Ho cancellato il ricordo, e perché son caduto rammento stagioni in cui dietro ad un sole non chiaro  veniva improvviso quel freddo totale, assoluto e infine lamenti poi grida e bestemmie e uno sparo.  Guarda la guerra che beffa, che scherzo puerile io che non mi ero mai spinto in un lungo cammino ho visto quel poco di mondo da dietro un fucile ho visto altra gente soltanto da dietro a un mirino. E siamo in tanti coperti da neve gelata non c' è più razza o divisa, ma solo l' inverno e quest' estate bastarda dal vento spazzata e solo noi, solo noi che siam morti in eterno. Io che che guardavo la vita con calmo coraggio cosa darei per guardare gli odori della mia montagna vedere le foglie del cerro, gli intrichi del faggio scoprire di nuovo dal riccio il miracolo della castagna. 
Non è proprio il giorno dei tuo compleanno però è di domenica e le feste si fanno  e di sera tuo padre vuol stare a guardar la tivù  Hai messo il vestito modello francese che è quasi costato la paga d' un mese  l' amica ti ha detto dov'  è il parrucchiere che è caro ma è tanto bravino.   Tua madre ti ha fatto la torta di riso darai un po'  di vermouth e un poco di vino  su Grazia hai imparato a ricevere gli ospiti e ormai aspetti che inizi la grande giornata la sala migliore è di già illuminata, ti guardi allo specchio, sei un po'  emozionata perché lui verrà.   Arrivano i primi in ritardo di rito l' amica migliore ti ha copiato il vestito  e attorno a sé sparge il suo fascino e odor di Chanel Ti han fatto il regalo, son stati carini il disco di moda ed i cioccolatini la zia dalla porta ti manda i cugini Perché non volete i bambini?   Si mettono i dischi, si balla allacciati c' è un po'  di penombra, son tutti accoppiati arriva la torta, si ride e si scherza ed ormai il tempo è passato e la grande giornata  è quasi finita, e non è cominciata hai visto che lui la tua amica ha baciato  e da te non verrà.   Non piangere il giorno del tuo compleanno gli amici ti guardano, cosa diranno, tra un po'  se ne andranno e tuo padre starà alla tivù Non hai più il vestito modello francese le luci di sala non sono più accese la festa è finita e son tante le spese e siam solo ai primi del mese.   L' amica migliore ti ha già salutato appena lei è uscita anche lui se n' è andato ti ha appena guardato per correre fuori con lei.  Consolati e pensa che il tuo compleanno ritorna fra poco, soltanto fra un anno,  gli amici gentili un regalo faranno ed il tuo tempo va  e non tornerà. 
Lo chiamavano il frate, il nome di tutta una vita, segno di una fede perduta, di una vocazione finita. Lo vedevi arrivare vestito di stracci e stranezza, mentre la malizia dei bimbi rideva della sua saggezza. Dopo un bicchiere di vino, con frasi un po'  ironiche e amare, parlava in tedesco e in latino, parlava di Dio e Schopenhauer. E parlava, parlava, con me che lo stavo a sentire mentre la sera d' estate non voleva morire. Viveva di tutto e di niente: di vino che muove i ricordi, di carità della gente, di dèi e filosofi sordi. Chiacchiere d' un ubriaco, con salti di tempo e di spazio, storie di sbornie e di amori che non capivano Orazio. E quelle sere d' estate sapevan di vino e di scienza, con me che lo stavo a sentire con colta benevolenza. Ma non ho ancora capito, mentre lo stavo a ascoltare, chi fosse a prendere in giro, chi dei due fosse a imparare. Ma non ho ancora capito, fra risa per donne e per Dio, se fosse lui il disperato o il disperato son io. Ma non ho ancora capito, con la mia cultura fasulla, chi avesse capito la vita, chi non capisse ancor nulla. 
Mi dicevano il matto perché prendevo la vita  da giullare, da pazzo, con un' allegria infinita.  D' altra parte è assai meglio, dentro questa tragedia ridersi addosso, non piangere, e voltarla in commedia.  Quando mi hanno chiamato per la guerra, dicevo Be' , è naia, soldato! e ridevo, ridevo.  Mi han marchiato e tosato, mi hanno dato un fucile rancio immondo, ma io allegro, ridevo da morire.  Facevo scherzi, mattane, naturalmente ai fanti agli osti e alle puttane ma non risparmiavo i santi.  E un giorno me l' han giocata, mi han ricambiato il favore  e dal fucile mi han tolto l' intero caricatore.  Mi son trovato il nemico di fronte, e abbiamo sparato chiaramente io a vuoto lui invece mi ha centrato.  Perché quegli occhi stupiti? Perché mentre cadevo per terra, la morte addosso, io ridevo ridevo?  Ora qui non sto male, ora qui mi consolo ma non mi sembra normale ridere sempre da solo. 
Lo sento da oltre il muro che ogni suono fa passare, l' odore  quasi povero di roba da mangiare. Lo vedo nella luce che anch' io mi ricordo bene di lampadina fioca, quella da  trenta candele fra mobili che non hanno mai visto altri splendori, giornali vecchi ed angoli di  polvere e di odori fra i suoni usati e strani dei suoi riti quotidiani: mangiare, sgomberare, poi  lavare piatti e mani. Lo sento quando torno stanco e tardi alla mattina, aprire la persiana, tirare la  tendina, e mentre sto fumando ancora un' altra sigaretta andar piano, in pantofole, verso  il giorno che lo aspetta e poi lo incontro ancora quando viene l' ora mia, mi dà un piacere assurdo la sua  antica cortesia Buon giorno, Professore. Come sta la sua signora? E i gatti, e questo tempo che  non si rimette ancora. Mi dice cento volte fra la rete dei giardini di una sua gatta morta, di una lite  coi vicini e mi racconta piano, col suo tono un po'  sommesso di quando lui e Bologna eran  più giovani di adesso. Io ascolto, e i miei pensieri corron dietro alla sua vita, a tutti i volti visti  dalla lampadina antica, a quell' odore solito di polvere e di muffa, a tutte le minestre riscaldate sulla  stufa, a quel tic-tac di sveglia che enfatizza ogni secondo a come da quel posto si può  mai vedere il mondo a un' esistenza andata in tanti giorni uguali e duri, a come anche la storia sia  passata fra quei muri. Io ascolto e non capisco, e tutto attorno mi stupisce la vita, com' è fatta e  come uno la gestisce, e i mille modi e i tempi, poi le possibilità, le scelte, i cambiamenti, il fato,  le necessità, e ancora mi domando se sia stato mai felice, se un dubbio l' ebbe mai, se solo  ora si assopisce, se un dubbio l' abbia avuto poche volte oppure spesso, se è stato sufficiente  sopravvivere a se stesso. Ma poi mi accorgo che probabilmente è solo un tarlo di uno che ha tanto tempo ed  anche il lusso di sprecarlo: non posso o non so dir per niente se peggiore sia a conti fatti la sua  solitudine o la mia. Diremo forse un giorno: Ma se stava così bene Avrà il marmo con l' angelo  che spezza le catene, coi soldi risparmiati un po'  perché non si sa mai, un po'  per abitudine: son  sempre pronti i guai. Vedremo visi nuovi, voci dai sorrisi spenti: Piacere, È mio, Son lieto,  Eravate suoi parenti? e a poco a poco andrà via dalla nostra mente piena, soltanto un' impressione che  ricorderemo appena. 
Sono un tipo antisociale non m' importa mai di niente, non m' importa dei giudizi della gente.  Odio in modo naturale ogni ipocrisia morale odio guerre ed armamenti in generale.  Odio il gusto del retorico il miracolo economico, il valore permanente e duraturo.  Giochi a premi, caroselli tivù, cine, radio, rallies, frigo ed auto non c' è Ford nel mio futuro.  E voi bimbe sognatrici della vita delle attrici attenzione, da me state alla lontana.  Non mi piace esser per bene far la faccia che conviene poi alla fine sono sempre senza grana.  Odio la vita moderna fatta a scandali e cambiali i rumori, gli impegnati intellettuali.  Odio i fusti carrozzati dalle spider incantati coi vestiti e le camicie tutti uguali  Che non sanno che parlare di automobili e di moda di avventure estive fatte ai monti e al mare  Vuoti e pieni di sussiego se il vestito non fa un piego mentre io mi metto quello che mi pare.  Sono senza patrimonio sono contro il matrimonio non ho quello che si dice un posto al sole.  Non mi piaccion le gran dame preferisco le mondane perché ad essere sincere son le sole.  Non mi piaccion l' avvocato il borghese, l' arrivato odio il bravo e onesto padre di famiglia  Quasi sempre preoccupato di vedermi sistemato se mi metto a far l' amore con sua figlia.  Sono un tipo antisociale non ho voglia di far niente sulle scatole mi sta tutta la gente.  In un' isola deserta voglio andare ad abitare e nessuno mi potrà più disturbare. Non amo viver con tutta la gente mi piace solo la gente bene come si dice comunemente bene si nasce, non si diviene.  C' è chi nasce per le scienze o per le arti io son nato solamente per i party.  Amo oltremodo parlare male fare il maiale con le ragazze, ma a Pasqua vado in confessionale e tutte quante per me vanno pazze.  Perché fra i bene poi non conta l' astinenza basta ci sia soltanto l' apparenza.  Quindi non curo la mia intelligenza la gente bene con questo non lega ma alle canaste di beneficenza so sempre tutto sull' ultimo Strega.  L' intelligenza c' è sol coi milioni e ammiro i film di Monica e Antonioni.  Sono elegante ed è inutile dire che le mie vesti son sempre curate perché è senz' altro importante il vestire perché è la tonaca che fa il frate.  In fondo poi due cose hanno importanza e sono il conto in banca e l' eleganza.  Andiamo matti per cocktail e feste amo oltremodo le donne mondane non fraintendete non parlo di quelle star con la gente più in basso sta male.  Non ho rapporti coi proletari soltanto a tarda notte lungo i viali.  Ma non trascuro la scienza umanista e si può dire che sono impegnato, anzi alle volte sono comunista ma non mi sono sempre interessato  La lotta delle classi sol mi va per far bella figura in società.  Non si può dire che sia clericale come Boccaccio amo rider dei frati ma ossequio sempre lo zio cardinale e vado a messa nei dì comandati.  Il mio credo vi dico brevemente pensare a ciò che può dire la gente.  La gente bene è la mia vera patria la gente bene è il mio unico dio l' unica cosa che ho sempre sognato la sola cosa che voglio io  solo essere un bene sempre ed ora e tutto il resto vada alla malora. 
Un anno è andato via della mia vita già vedo danzar l' altro  che passerà. Cantare il tempo andato sarà il mio tema perché negli anni uguale sempre è il  problema. E dirò sempre le stesse cose viste sotto mille angoli diversi; cercherò i minuti le ore i giorni i mesi gli anni i visi che si sono persi; canterò soltanto il tempo. Ed ora dove sei tu che sapevi ridare ai giorni e ai mesi un qualche senso? La giostra dei miei simboli fluisce uguale per trarre anche dal male qualche  compenso. E dirò di pietre consumate di città finite morte sensazioni, racconterò le mie visioni spente di fantasmi e gente lungo le stagioni, canterò soltanto il tempo. E via e via e via: parole vane che scivolano piane dalle chitarre. E se ne vanno e vibrano non resta niente: un suono che si sente e poi scompare. E sono qui sempre le stesse cose viste sotto mille angoli diversi; e cercherò i minuti le ore i giorni i mesi gli anni i visi che si sono persi, e canterò soltanto il tempo. 
Cari amici ascoltatelo un momento sta per morire e così  l' ha finita la pagliacciata che chiamava vita: sta per morire, e ha fatto testamento.  Cristalli di pensiero, ali di vento ululeranno cupi questa sera salmodieranno monaci in preghiera perché si in pace lui muore contento.  Di cosa muore? Muore intossicato da sogni vani di democrazia, rifiuta i compromessi alla bugia. Muor contento? No, da disperato.  Ma cosa importa, è giunto fino in fondo alla sua saga triste e divertente a una vita ridicola e insipiente; lui muore, infine, e noi restiamo al mondo.  Vi vuole tutti, amici, al funerale con gli abiti migliori come a festa; sarà civile, ma ci vuole in testa sei politici servi e un cardinale.  Vaniloqui ed incenso siano attorno promesse non risolte, altri rumori, non risparmiate amici peccatori qualche laica bestemmia per contorno. Poi ci vorrebbe qua, mi consenta, uno stilista mago del sublime, un vip con la troietta di regime, e chi si svende per denari trenta; un onesto mafioso riciclato, un duro, puro e cuore di nostalgico, travestito da quasi democratico e che si sente padrone dello Stato.  E per chiusura del mesto corteo noi tutti fingeremo un' orazione ricordando quel povero coglione cantando in gregoriano marameo.  Poi morto, sia sepolto, e con le mani si sparga attentamente sul defunto quello che l' ha ridotto, qua a questo punto le utopie, i sogni, i desideri vani.  Risate di disprezzo, tutti i pianti, momenti di dolore, gioia, d' ira, accatastati, sia fatta una pira e si appiccichi il fuoco a tutti quanti.  Chiudete allora i cancelli e le porte che sgorgano un fumo tossico e letale, che ad ogni ingenuo, come lui, fa male; come per lui, puo'  condurre alla morte.  A noi non resterà  che andare via, e sciogliendoci da quel mortale abbraccio ricorderemo forse quel pagliaccio e la sua lotta ingenua e così  sia. 
Un vecchio e un bambino si preser per mano e andarono insieme incontro alla sera.  La polvere rossa si alzava lontano e il sole brillava di luce non vera.  L' immensa pianura sembrava arrivare fin dove l' occhio di un uomo poteva guardare  e tutto d' intorno non c' era nessuno solo il tetro contorno di torri di fumo.   I due camminavano, il giorno cadeva il vecchio parlava e piano piangeva con l' anima assente, con gli occhi bagnati seguiva il ricordo di miti passati .  I vecchi subiscon le ingiurie degli anni non sanno distinguere il vero dai sogni  i vecchi non sanno nel loro pensiero distinguer nei sogni il falso dal vero.   E il vecchio diceva guardando lontano: Immagina questo coperto di grano.  Immagina i frutti, immagina i fiori e pensa alle voci e pensa ai colori  E in questa pianura, fin dove si perde crescevano gli alberi e tutto era verde cadeva la pioggia, segnavano i soli il ritmo dell' uomo e delle stagioni.   Il bimbo ristette, lo sguardo era triste gli occhi guardavano cose mai viste  e poi disse al vecchio con voce sognante: Mi piaccion le fiabe, raccontane altre. 
Lunga e diritta correva la strada l' auto veloce correva la dolce estate era già cominciata vicino lui sorrideva vicino lui sorrideva   Forte la mano teneva il volante forte il motore cantava.  Non lo sapevi che c' era la morte quel giorno che ti aspettava?  quel giorno che ti aspettava?   Non lo sapevi che c' era la morte Quando si è giovani è strano  poter pensare che la nostra sorte venga e ci prenda per mano venga e ci prenda per mano  Non lo sapevi, ma cosa hai sentito quando la strada è impazzita,  quando la macchina è uscita di lato e sopra un' altra è finita?  E sopra un' altra è finita   Non lo sapevi, ma cosa hai pensato quando lo schianto ti ha uccisa,  quando anche il cielo di sopra è crollato quando la vita è fuggita?  quando la vita è fuggita?   Dopo il silenzio soltanto è regnato tra le lamiere contorte sull' autostrada cercavi la vita ma ti ha incontrato la morte ma ti ha incontrato la morte  Vorrei sapere a che cosa è servito vivere, amare, soffrire, spendere tutti i tuoi giorni passati se così presto hai dovuto partire se così presto hai dovuto partire  Voglio però ricordarti com' eri pensare che ancora vivi voglio pensare che ancora mi ascolti e che come allora sorridi e che come allora sorridi 
E correndo mi incontrò lungo le scale quasi nulla mi sembrò cambiato in lei.  La tristezza poi ci avvolse come miele per il tempo scivolato su noi due.  Il sole che calava già rosseggiava la città  già nostra e ora straniera e incredibile e fredda  come un istante deja vu ombra della gioventù ci circondava la nebbia.   Auto ferme ci guardavano in silenzio vecchi muri proponevan nuovi eroi.  Dieci anni da narrare l' uno all' altro ma le frasi rimanevan dentro in noi.  Cosa fai ora? Ti ricordi? Eran belli i nostri tempi! Ti ho scritto È un anno Mi han detto che eri ancor via Poi la cena a casa sua la mia nuova cortesia stoviglie color nostalgia.  E le frasi quasi fossimo due vecchi rincorrevan solo il tempo dietro a noi.  per la prima volta vidi quegli specchi capii i quadri, i soprammobili ed i suoi.   I nostri miti morti ormai la scoperta di Hemingway il sentirsi nuovi le cose sognate e ora viste la mia America e la sua diventate nella via la nostra città tanto triste. Carte e vento volan via nella stazione freddo e luci accese forse per noi lì ed infine in breve la sua situazione uguale quasi a tanti nostri film come in un libro scritto male lui s' era ucciso per natale ma il triste racconto sembrava assorbito dal buio.   Povera amica che narravi dieci anni in poche frasi ed io i miei in un solo saluto.  E pensavo dondolato dal vagone Cara amica, il tempo prende e il tempo dà.  Noi corriamo sempre in una direzione ma qual sia e che senso abbia chi lo sa! Restano i sogni senza tempo le impressioni di un momento le luci nel buio di case intraviste da un treno.  Siamo qualcosa che non resta frasi vuote nella testa e il cuore di simboli pieno. 
A Rimini la spiaggia com' è vuota, quasi inutile di marzo deserta dell' estate, in ogni simbolo imbecille e vacanziera e noi, senza nemmeno un poco d' ironia, fra gusci e quarzo ad inventare insieme primavera. Era piovuto piano e senza pause quasi fino a quel momento picchiando sopra ai pali della spiaggia il mare si spezzava in lembi nel ristorante vuoto il cameriere, assorto e lento cifrava il rebus dei cumulonembi. Compiendo poi quel rito inevitabile e abusato corremmo coraggiosi e scalzi lungo la battigia di un verde di bottiglia era quel mare affaticato l' aria una stanza grigia. Scoprimmo che oggi il mare lascia un povero relitto naufragi di catrame e di lattine arrugginite parlare era soltanto un altro inutile delitto contro le nostre vite. Parlare, poi di cosa? Di quel vino troppo freddo e un poco andato? O di quel fritto misto dato lì con malagrazia naturale? A chi è triste di suo come un limone già adoperato dà ancora più tristezza mangiar male. E dire che volevo regalarti un compleanno un po'  diverso ma in noi turisti fuori di stagione c' era tutto di sbagliato la notte, già una cosa andata via, il mattino perso e il pomeriggio forse già sciupato. Però malgrado tutto si era stati bene assieme così, senza un futuro, in incertezza intenerita. Pensavo: Farlo o no? Parlare o no? Restare assieme e poi cambiarsi vita? Ma se fossimo stati un' altra coppia fra le tante avremmo trasformato tutto in quella poca gioia o avremmo litigato per sfogare ad ogni istante l' urlare della noia? Domanda forse inutile, com' era forse inutile quel giorno da prendere così come veniva, senza calcolare il resto ci salutammo in fretta, e in fretta anch' io feci ritorno: di marzo si fa sera ancora presto. 
Le nove di sera, domenica sera d' inverno fa freddo, c' è nebbia in fondo alla strada s' è accesa l' insegna  Blue Garden, si balla Qualcuno ha già aperto le grandi vetrate d' ingresso canterà Baby Silver qualcuno giù in sala accenna sul piano un motivo di blues  Si veste un cameriere, è domenica sera si annoda un orchestrale la cravatta in seta nera e indossa il capo orchestra la giacca in lamè blu  Nel bar di luci e specchi col ghiaccio dentro ai secchi  c'  è un giovane invecchiato che non sorride più  Le dieci di sera, domenica sera d' inverno  che gocciola fumo ma dentro alla sala il caldo dimentica  il resto del mondo L' orchestra ha finito un brano dal ritmo latino Cuban cha-cha-cha singhiozza il clarino seguendo il ricamo di note in Stardust  Bisogna divertirsi, è domenica sera c' è da dimenticare la noia pesa e nera c' è da dimenticare la favole che fu  Potere dire vivo sull' onda d' un motivo  stringendosi una donna che non si vedrà più.  È l' una passata, domenica sera d' inverno ormai lunedì persone che sciamano macchiano il buio di risa  e rimpianti l' insegna violenta i visi che mordono freddo di atroce blu-neon poi a un tratto si spegne e non resta che il suono dell' oscurità  C' è da ricominciare un' altra settimana strascinando nei giorni l' attesa quotidiana scordando e stemperando la tua precarietà  La notte sale adagio, la strada è di un randagio che annusa i suoi fantasmi e abbaia alla città 
Lo chiamavamo Keaton quel pianista naturalmente perché non sorrideva mai mentre noi ci ammazzavamo di risate a vederlo là come un parafulmine dritto contro un cielo di guai guai di tasche a violoncello, guai d' amore guai da vita distratta e disperata che ricamavano dentro al suo stupore una tela affascinante, ma un po'  troppo delicata. Keaton si presentò come un jazzista appassionato e puro, in stile Rete Tre coi pregiudizi di chi si sente artista perché non faceva soldi, lui, con le canzoni, come me ma non mi accompagnava poi malvolentieri eravamo due grandi acrobati della malinconia e poi, poi dobbiamo farne di mestieri noi che viviamo della nostra fantasia. Parlavamo poi molto in quelle sere, in qualche bar dopo il concerto, insonni e morti di politica, ciclismo, storie vere e di come i weather report eran forti e di come era importante fra la gente non essere solo musica e parole e di come era importante che la gente non fosse una massa di persone sole. Ah, Keaton, Keaton, che fine hai fatto, Keaton? Sei poi andato in malora, Keaton? Lo sai che ti sto venendo a cercare? Keaton, ah, Keaton, perché stanotte Keaton, proprio stanotte, Keaton avrei bisogno di sentirti suonare. Si illuminava poi come di colpo lungo l' effimero consueto di una sera si illuminava di una gioia grande quando si avvicinava a una tastiera e preferiva quelle un poco usate quelle in cui tutti mettono le mani quelle ingiallite dal tempo, un po'  scordate dall' ignoranza e dalla passione degli umani. E poi una volta abbiamo litigato per una donna prima sua e poi mia lui coi suoi guai, io col mio quasi peccato sconfitti entrambi dalla gran malinconia ci siamo persi quasi senza una parola ma tutti e due con più rabbia che rimpianto come i bambini che si fan dispetti a scuola come due vecchi che si sono amati tanto. Poi ho provato a rintracciarlo dappertutto chiedendo a più d' un dirigente supponente telefonando all' Arci-caccia, all' Arci-tutto ma di Keaton sembra non sia rimasto niente. Se se ne parla è nel ricordo di un momento qualcuno dice che l' ha visto, ma lontano e tutti, tutti con un gran sorriso spento come per dire: Era un ragazzo troppo strano. Ah, Keaton, Keaton, che fine hai fatto, Keaton? Se mi vedessi col mio trench stile Bogart, Keaton sotto la pioggia che ti vengo a cercare. Keaton, ah, Keaton, perché mi manca Keaton, questa notte mi manca la tua voglia di star qui a suonare. E finalmente un chissà chi non mi delude forse però, non sa, probabilmente è in una provincia lontana come una palude dai nostri discorsi di suonare fra la gente una provincia come una sconfitta meno che essere una minoranza dignitosa e una palude è certo troppo fitta di voli di zanzara per suonarci qualche cosa. Lo trovo e sembra che non sia più Keaton anche se è contento di vedermi. Sembrava facile toccarlo con un dito dice ma il cielo ci ha voluto tutti fermi. E finalmente ride, ma ride tanto ed è ingrassato e giura troppo che non sta poi male il jazz ormai se l' è dimenticato ci son parole, tempi e ritmi anche dentro un ospedale. E nel lasciarmi all' inizio della sera È come dice alla fine del cinema muto c' è il sonoro, non serve una tastiera Ci salutiamo nel silenzio più assoluto ed esco fuori con i miei giornali e non ho voglia di ridere per niente, ho un treno che mi aspetta alla stazione mi dà fastidio anche il rumore della gente. Ah, Keaton, Keaton! Keaton, quello vero l' ultima volta che l' hanno visto passeggiava lungo le strade e per il vento di Roma durante le pause di un film con Franchi e Ingrassia Aveva in corpo mille litri di alcool la faccia la solita, senza allegria si ubriacava ogni giorno con la troupe borgatara alla faccia della cirrosi epatica perché lui ci teneva al suo pubblico più che al suo fegato e gli elettricisti sono gente simpatica gli urlavano infatti: An vedi s' è forte 'sto Keaton bevendo il bianco misterioso dei colli di Roma o quello forte del sud che fa assaggiare l' infinito a tutta la gente di bocca buona. 
Quando il mio ultimo giorno verrà dopo il mio ultimo sguardo sul mondo non voglio pietra su questo mio corpo perché pesante mi sembrerà.   Cercate un albero giovane e forte quello sarà il posto mio  voglio tornare anche dopo la morte sotto quel cielo che chiaman di Dio.   Ed in inverno nel lungo riposo ancora vivo alla pianta vicino  come dormendo starò fiducioso nel mio risveglio in un qualche mattino.   E a primavera, fra mille richiami ancora vivi saremo di nuovo  e innalzerò le mie dita di rami verso quel cielo così misterioso.   Ed in estate, se il vento raccoglie l' invito fatto da ogni gemma fiorita  sventoleremo bandiere di foglie e canteremo canzoni di vita.   E così assieme vivremo in eterno qua sulla terra l' albero e io,  sempre svettanti in estate e in inverno contro quel cielo che dicon di Dio. 
Si è levata dai deserti in Mongolia occidentale  una nuvola di morte una nuvola spettrale che va  Sopra i campi della Cina sopra il tempio e la risaia oltrepassa il Fiume Giallo oltrepassa la muraglia e va  Sopra il bufalo che rumina su una civiltà di secoli  sopra le bandiere rosse sui ritratti dei profeti  sui ritratti dei signori sopra le tombe impassibili degli antichi imperatori.   Sta coprendo un continente sta correndo verso il mare copre il cielo fino al punto dove l' occhio può guardare e va  Sopra il volo dei gabbiani che precipitano in acqua sopra i pesci che galleggiano e ricoprono la spiaggia e va  Alzan gli occhi i pescatori verso il cielo così livido le onde sembra che si fermino non si sente che il silenzio e le reti sono piene di cadaveri d' argento.   Poi le nuvole si rompono e la pioggia lenta cade sopra i tetti delle case sulle pietre delle strade  sopra gli alberi che muoiono sopra i campi che si seccano sopra i cuccioli degli uomini sulle mandrie che la bevono.  Sulle spiagge abbandonate una pioggia che è veleno e che uccide lentamente pioggia senza arcobaleno che va. 
Ma se io avessi previsto tutto questo dati causa e pretesto le attuali conclusioni credete che per questi quattro soldi questa gloria da stronzi  avrei scritto canzoni?  Vabbè, lo ammetto che mi son sbagliato e accetto il Crucifige e così sia. Chiedo tempo, son della razza mia per quanto grande sia il primo che ha studiato.  Mio padre in fondo aveva anche ragione a dir che la pensione è davvero importante. Mia madre non aveva poi sbagliato a dir che un laureato conta più di un cantante.  Giovane ingenuo io ho perso la testa sian stati i libri o il mio provincialismo, e un cazzo in culo e accuse di arrivismo dubbi di qualunquismo son quello che mi resta.  Voi critici, voi personaggi austeri militanti severi chiedo scusa a Vossia. Però non ho mai detto che a canzoni si fan rivoluzioni si possa far poesia.  Io canto quando posso, come posso quando ne ho voglia senza applausi o fischi vendere o no non passa fra i miei rischi non comprate i miei dischi e sputatemi addosso.  Secondo voi ma a me cosa mi frega di assumermi la bega di star quassù a cantare? Godo molto di più nell' ubriacarmi oppure a masturbarmi o al limite, a scopare.  Se son d' umore nero allora scrivo frugando dentro alle nostre miserie di solito ho da far cose più serie costruir su macerie o mantenermi vivo.  Io tutti, io niente, io stronzo, io ubriacone io poeta, io buffone, io anarchico, io fascista io ricco, io senza soldi, io radicale io diverso ed io uguale, negro, ebreo, comunista!  Io frocio, io perché canto so imbarcare io falso, io vero, io genio, io cretino io solo qui alle quattro del mattino l' angoscia e un po'  di vino voglia di bestemmiare.  Secondo voi ma chi me lo fa fare di stare ad ascoltare chiunque ha un tiramento. Ovvio, il medico dice Sei depresso nemmeno dentro al cesso possiedo un mio momento.  Ed io che ho sempre detto che era un gioco sapere usare o no d' un certo metro, compagni il gioco si fa peso e tetro comprate il mio didietro lo vendo per poco.  Colleghi cantautori eletta schiera che si vende alla sera per un po'  di milioni voi che siete capaci fate bene aver le tasche piene e non solo i coglioni.  Che cosa posso dirvi? Andate, fate. Tanto ci sarà sempre lo sapete un musico fallito, un pio, un teorete un Bertoncelli o un prete a sparare cazzate.  Ma se io avessi previsto tutto questo dati causa e pretesto forse farei lo stesso. Mi piace far canzoni e bere vino mi piace far casino e poi sono nato fesso.  E quindi tiro avanti e non mi svesto dei panni che son solito portare. Ho tante cose ancora da raccontare per chi vuole ascoltare, e a culo tutto il resto! 
Ma bella più di tutte è l' isola non trovata quella che il Re di Spagna s' ebbe da suo cugino il Re del Portogallo con firma suggellata e bulla del pontefice in gotico Latino.  Il Re di Spagna fece vela cercando l' isola incantata però quell' isola non c' era e mai nessuno l' ha trovata.  Svanì di prua dalla galea come un' idea come una splendida utopia è andata via e non tornerà mai più.  Le antiche carte dei corsari portano un segno misterioso ne parlan piano i marinari con un timor superstizioso.  Nessuno sa se c' è davvero od è un pensiero se a volte il vento ne ha il profumo è come il fumo che non prendi mai. 2ª parte: Appare a volte avvolta di foschia, magica e bella ma se il pilota avanza su mari misteriosi è già volata via tingendosi d' azzurro, color di lontananza. Il Re di Spagna fece vela cercando l' isola incantata. 
K.D. si svegliò quel mattino e guardò le cose accanto a lei gli occhi ancor velati dalle briciole dei sogni mentre il sonno scompariva accanto a lei lentamente il sonno scompariva accanto a lei. K.D. si affacciò alla finestra vide il mondo solito al di là svaniva il suo orizzonte sulla ruggine del ponte dove il fiume scompariva e la città finiva dove il fiume scompariva. K.D. non seppe mai dire che sensazione la prese: sentì il suo corpo svanire le braccia e le mani rapprese. Pianse qualcuno lontano che forse non conosceva ed il suo pianto pian piano quell' orizzonte scioglieva. Ma poi sorrise sorpresa di quella stupida ebbrezza il suo orizzonte tornato reale le dava la solita sua sicurezza. Quando anche noi qualche volta ci sentiam tristi per niente forse c' è K.D. che piange lontana fantasma che in noi ci accompagna per sempre. 
Appoggiato sulle braccia dietro al vetro d' un bicchiere  alza appena un po'  la faccia e domanda ancor da bere.   I rumori della strada filtran piano alle pareti dorme il gatto sulla panca e lo sporco appanna i vetri.  Cade il vino nel bicchiere poi nessuno più si muove e non sai se fuori all' aria ci sia il sole oppur se piove.  E quell' uomo si ricorda e per uno scherzo atroce  quasi il vino gli dà forza l' illusione gli dà voce.  E si alza sulle gambe sbarra gli occhi e poi traballa come con i riflettori sopra al gesto delle braccia.  Ma si ferma all' improvviso e ricade giù a sedere torna l' ombra sul suo viso torna il vino nel bicchiere.  E lontano oltre nel tempo una folla misteriosa è scattata tutta in piedi grida: Bravo, bene, ancora!  Son tornati i riflettori sul suo viso e sulle mani si alza e accenna ad un inchino per quei pubblici lontani.  E più forte fra quei muri quella voce ora si è alzata e fa tintinnare i vetri e rimbalza sulla strada. 
Io che ho doppiato tre volte capo Horn e ho navigato sette volte i sette mari e ho visto mostri ed animali rari, l' anfesibena, le sirene, l' unicorno.  Io che tornavo fiero ad ogni porto dopo una lotta, dopo un arrembaggio, non son più quello e non ho più il coraggio di veleggiare su un vascello morto.  Dov' è la ciurma che mi accompagnava e assecondava ogni ribalderia? Dove la forza che ci circondava? Ora si è spenta ormai, sparita via.  Guardo le vele pendere afflosciate con i cordami a penzolar nel vuoto, che sbatton lenti contro le murate con un moto continuo, senza scopo.  E vedo in aria un' insensata danza di strani uccelli contro il cielo bigio cantare un canto in questo mondo grigio, un canto sordo ormai, senza speranza.  E qui da solo penso al mio passato, vado a ritroso e frugo la mia vita, una saga smarrita ed infinita di quel che ho fatto, di quello che è stato.  Le verità non vere in cui credevo scoppiavano spargendosi d' intorno, ma altre ne avevo e giorno dopo giorno se morivo più forte rinascevo.  E ora son solo e non ho più il conforto di amici andati e sempre più mi assale la noia a vuotar l' ultimo boccale come un pensiero che mi si è ritorto.  Ma ancora farò vela e partirò io da solo, e anche se sfinito, la prua indirizzo verso l' infinito che prima o poi, lo so, raggiungerò.  L' Ultima Thule attende al Nord estremo, regno di ghiaccio eterno, senza vita, e lassù questa mia sarà finita nel freddo dove tutti finiremo.  L' Ultima Thule attende e dentro il fiordo si spegnerà per sempre ogni passione, si perderà in un' ultima canzone di me e della mia nave anche il ricordo. 
Quando è stata quell' ultima volta  che ti han preso quei sandali nuovi al mercato coi calzoni corti  e speranza d' estate alle porte e un sogno che non ritrovi  e quei sandali duravan tre mesi poi distrutti in rincorse e cammino   quando è stata quell' ultima volta che hai calzato da bambino lungo i valichi dell' Appennino.   Quando è stata quell' ultima volta, che ti ho visto e poi forse baciata,  ragazza d' allora quando e dove te ne sei andata  perché e quando ti ho dimenticata ti sembrava durasse per sempre quell' amore violento,  quando è stato che tutto si è spento non h visto nemmeno settembre   Quando è stata quell' ultima volta che hai sentito tua madre cantare,  quando in casa leggendo il giornale hai veduto tuo padre fumare mentre tu tornavi a studiare   Era tutto il presente e futuro un qualcosa lasciato al domani  a voltelte chiaro ed oscuro, un qualcosa di incerto e insicuro.   Sarà quando quell' ultima volta  quando il giorno dell' ultima volta che vedrai il sole  nell' abeggiare e la pioggia ed il vento soffiare  e il ritmo del tuo respirare che pian piano si ferma 
Senza l' ultima parola, frase saggia da citarsi piegò il capo sul cuscino quasi per addormentarsi senza un grido, senza un nome, senza morti, senza un suono, né il rumore di battaglie, era morto un altro uomo restò solo qualcosa che volò nell' aria calma e poi svanì per dove non sapremo mai  C' era buio nella stanza di malato un greve odore e una lieve, pazza danza di mosconi in amore lievi ronzan le preghiere poi qualcuno se n' è accorto si alzò croce nella sera solo un chiaro grido: È morto! restò solo qualcosa che volò nell' aria calma e poi svanì per dove non sapremo mai  Svelti accorrono gli astanti: Com' è morto? Com' è andata? Sfrigolava ormai sui piatti la candela già bruciata gli composero le braccia si ravviò la rada chioma ondeggiava sulla faccia del rosario la corona restò solo qualcosa che volò nell' aria calma e poi svanì per dove non sapremo mai  Si frugò dentro ai ricordi di una vita ormai finita si guardò dentro ai cassetti colmi di carta ingiallita Questa foto è per la figlia, l' orologio qui a chi tocca? Meglio gli chiudiate gli occhi, meglio chiudergli la bocca. Restò solo qualcosa che volò nell' aria calma e poi svanì per dove non sapremo mai  Si riuniscono i parenti si rincorrono i ricordi già si parla delle spese, già si senton pianti soldi qualche spicciolo lasciato provocò parole accese che volarono sul letto e copriron le candele restò solo qualcosa che volò nell' aria calma e poi svanì per dove non sapremo mai.  Uno schiaffo fa tacere anche i giochi dei bambini son calate le serrande, neri sfilano i vicini. Le ghirlande hanno gettato la tristezza sulle scale fra i parenti addolorati se ne scende il funerale restò solo qualcosa che volò nell' aria calma e poi svanì per dove non sapremo mai.  Una vita, quante cose dice il prete in due parole lo ringraziano gli astanti via l' inverno c' è già il sole chiacchiere, risate lievi vanno per il cimitero restan fiori, tombe, scritte, resta al vento un drappo nero restò solo qualcosa che volò nell' aria calma e poi svanì per dove non sapremo mai 
Il fiume racconta leggende mentre veloce va al mare le narrano piano le onde e i pioppi le stanno a ascoltare.  Non tutti le posson sentire bisogna esser stanchi del mondo gettarsi nell' acqua e morire dormire per sempre sul fondo.  Ascolta! Le sue parole d' amore nell' acqua ora sono sincere: da quando tu dormi qua sotto hai sognato che mai, mai lui ti ha lasciato.  Bisogna venirci di sera con l' animo oppresso dal pianto per sentire la nenia leggera di un triste e di un lugubre canto.  Chi sei? Il mio nome era Gianni, nuotavo a vent' anni appena ma qui avrò sempre vent' anni e tu? Mi prese una piena su a monte non fui mai trovato e tu? Da solo, una sera per me era peso il passato e l' acqua sembrava leggera.  Riposa,dimentica quello che è stato il tempo quaggiù s' è fermato ormai tu non puoi che dormire e ascoltare le storie del fiume che va verso il mare.  Il fiume racconta leggende mentre veloce va al mare le ascoltano gli annegati e al vento le fanno cantare. 
Dove finisce la città dove il rumore se ne va c' è una collina che nessuno vede mai perché una nebbia come un velo la ricopre fino al cielo dall' eternità.  Nessuno mai la troverà la strada forse in altra età si è conosciuta ma l' abbiam scordata ormai l' abbiam scordata e si è perduta lungo i giorni della vita dall' eternità.  Forse l' abbiam vista nel passato ma il ricordo se n' è andato dalla mente. Cercala negli angoli del sogno per portarla lungo il mondo del presente.  Oh se solamente io potessi rivederla come adesso per un' ora So di fiori grandi come soli ma mi sfuggono i colori, ancora.  Ricordo che alla sommità c' è un uomo che sta sempre là per impedire che qualcuno cada giù da quella magica collina dalla parte che declina e non ritorni più.  Anch' io tra i fiori tempo fa giocavo sulla sommità con i compagni miei dentro alla segale ma il prenditore non mi ha scorto quando son caduto al mondo per l' eternità. 
Una bolognese me la fate fare, eh! E anche questa è una canzone ecologica.  Esisteva in quel di San Lazzaro di Savena, vicino a Bologna, una fiera mercato,  molti anni fa, di prodotti ortofrutticoli. A quei tempi così belli, felici  eccetera non esisteva il denaro e ogni scambio avveniva in natura. E uno  andava là con queste cose, si scambiava e tornava a casa contento, no? La  canzone nella fattispecie narra la storia di un giovinetto che va là, con due  piccioni da vendere, scambia i due piccioni con la giovinetta con quello che ne  segue 'A san stê a la Fiera di S. Làsaro, oilì, oilà, 'a san stê a la Fiera di S. Làsaro, oilì, oilà, à  ì  ò cumpré dù  bêi pisõn, com' èren bêi, com' èren bõn, à  ì  ò cumpré dù  bêi pisõn, com' èren bêi, com' èren bõn, Molto facile. Dice: Sono stato alla fiera di San Lazzaro oilì oilà, ho  comprato due bei piccioni, com' erano belli com' erano buoni! La sëlta fôra 'na ragassöla, oilì, oilà, cioè balza una giovinetta la sëlta fôra 'na ragassöla, oilì, oilà, bõn, c' sa vliv per 'sti pisõn?, com' èren bêi, com' èren bõn, bõn, c' sa vliv per 'sti pisõn?, com' èren bêi, com' èren bõn, Cosa volete per i due piccioni? domanda la ragazza. E il giovine che non sa  cosa volere cioè probabilmente il piccione era merce proibita che non poteva  essere scambiata in pubblico, difatti i giovani se la scambiano nascostamente. 'A l' a purté dentr' a una pôrta, oilì, oilà, la portai dentro a una porta, oilì, oilà. Sò la stanèla, zò i bragõn, com' èren bêi, com' èren bõn, sò la stanèla, zò i bragõn, com' èren bêi, com' èren bõn. Cioè, mi dispiace che voi non abbiate capito, probabilmente: è una danza,  una una danza rituale, fallica, molto antica: Su la sottana, giù le braghe  dice la canzone C' è questo bel movimento, così, no: tac tac. Mentre i  giovani sono lì che si scambiano il piccione compare il terzo incomodo, il  voyeur, che poi è una voyeuse: una laida vecchiaccia. La sëlta fôra 'na bröda v' sciàssa, oilì, oilà, sëlta fôra 'na bröda v' sciàssa, oilì, oilà, Ma c' sa fè du spurcassciõn, com' èren bêi, com' èren bõn, ma c' sa fè du spurcassciõn, com' èren bêi, com' èren bõn Molto meravigliata la vecchia, dice cosa fanno questi sporcaccioni?. Il  giovane sorpreso in questa [dal pubblico: propaganda!] esatto, batte tutti  i cioè dicevo ultimamamente che a Monaco non è ancora prevista come  specialità olimpionica l' arcitura della fessa Sono tre secondi e due de  zip! È un lampo! Velocissimo. Tre secondi e due decimi. E dice la prima cosa che  gli passa per la testa: Siamo qui che giochiamo alla merla oilì oilà siamo qui che giochiamo alla merla oil Ma la vecchia non si fa ingannare da queste co.., la vecchia eh eh, dice:  ragazzo mio, io ai miei eh!. Dice voi non state giocando alla merla,  buffoncelli! Altro gioco Sé, la merla i mi cojon com' èren bi com' èren bon, sé, la merla i mi cojon com' èren bi com' èren bon! Questo stacco della lingua mi mi  Cojon, sé la merla i mi cojon vuol  dire Sé, la merla i miei quaglioni. I quaglioni sono delle quaglie Dice  la vecchia dice Sì, la merla i miei quaglioni, no? Cioè, sì, ta quest Poi  la vecchia ricorda, col Leopardi, Le rimembranze dicevamo, vero? Anca mì, quand' a l' era giuv' nassa, oilì, oilà, Quando io ero giovinaccia no? anca mì, quand' a l' era giuv' nassa, oilì, oilà à n'  ò ciapé di bi pzulon, com' èren bêi, com' èren bõn, à n'  ò ciapé di bi pzulon, com' èren bêi, com' èren bõn. Cioè ne ho presi dei pezzoloni. Ora, si ignora esattamente cosa sia il  pezzolone. Il pezzolone potrebbe essere, vedi tu, un sacerdote di questo culto  piccionico che esisteva a San La Oppure, pare però da alcuni studi più  recenti che il pezzolone sia un' antica misura bolognese: esisteva il braccio, la  pertica e il pezzolone, che al grosso modo Però la vecchia nel finale svela  il suo laido retroscena; non nel senso buono della parola, cioè nel  discutibile senso buono della parola, trattandosi dei retroscena della vecchia.  Però c' è da spiegare cos' è prima il fittone. Chiamasi fittone il normale  paracarro, cioè quelle cose così no? E anc' adesso che son'  una v' sciàssa, oilì, oilà, e anc' adesso che son'  una v' sciàssa, oilì, oilà, 'à  m'  la sfrài contr'  i fittõn, com' èren bêi, com' èren bõn 'à  m'  la sfrài contr'  i fittõn, com' èren bêi, com' èren bõn. 
Una canzone molto più più seria e più impegnata, oserei dire  impegnatissima; una canzone che mi è stata ispirata a me succede poche volte,  però questa canzone mi è stata ispirata direttamente dall' Alto. Ero lì, nel mio  candido lettino, e ho sentito una voce che diceva: Francesco! Dico: socc,  chi è? Dico Oeh? Dice svegliati, sono il tuo Dio. E allora così, in  questo modo sollecitato, ho pensato di di fare un' opera musicale colossale  e mettere in musica l' Antico Testamento. Per ora sono riuscito a fare soltanto  la Genesi che è la vera storia della creazione del mondo. Per capire la nostra storia bisogna farsi ad un tempo remoto. C' era un vecchio con la barba bianca lui, la sua barba ed il resto era vuoto. Voi capirete che in tale frangente quel vecchio solo lassù si annoiava si aggiunga a questo che inspiegabilmente nessuno aveva la tivù inventata. Be' , poco male, pensò il vecchio un giorno a questo affare ci penserò io. Sembra impossibil ma in roba del genere modestia a parte, ci so far da Dio.  Dixit. Ma poi toccò un filo scoperto prese la scossa, ci fu un gran boato. Come tivù non valeva un bel niente ma l' universo era stato creato! Come son bravo che a tempo perso ti ho creato l' Universo! Non mi sembra per niente male sono davvero un tipo geniale! Zitto Lucifero, non disturbare non stare sempre qui a criticare! Beh sì, lo ammetto, sarà un po'  buio ma non dir più che non si vede un tubo! Che sono parolacce che io non sopporto! disse il vecchio a Lucifero, e poi se  c' è una cosa, un' altra che non posso sopportare sono i criticoni: fattelo te  l' Universo se sei capace! Che' d-me at dig un quel disse il v era d' antica  origine modenese da parte di madre, il vecchio. Io parlo chiaro: pane al pane,  vino al vino, anzi, vin santo al vin santo. Sono buono e bravo ma se mi prendono  i cinque secoli me te sbat a l' inferen com' è vero Dio! Ma poi volando sull' acqua stagnante e sopra i mari di quell' universo mentre pensava a se stesso pensante in mezzo a quel buio si sentì un po'  perso. Sbatté le gambe su un mucchio di ghiaia dopo una tragica caduta in mare quando andò a sbattere sull' Himalaya il colpo gli fece persino un po'  male. Fece crollare anche un gran continente soltanto urtandolo un poco col piede si consolò che non c' era ancor gente e che non gli era venuto poi bene.  Ma quando il buio gli fece impressione disse facendosi in viso un po'  truce Diavol d' un angelo, avevi ragione! Si chiami l' Enel, sia fatta la luce! Commutatori, trasformatori dighe idroelettriche e isolatori turbine, dinamo e transistori per mille impianti di riflettori albe ed aurore fin boreali giorni e tramonti fin tropicali fate mo'  bene che non bado a spese tanto ho lo sconto alla fine del mese! Te Lucifero non ti devi interessare come faccio a avere io lo sconto alla fine  del mese. Ma cosa vuol dire corruzione, una mano lava l' altra, come si dice;  vuoi che uno nella mia posizione non conosca nessuno? Però intanto, ragazzi,  andateci piano perché la bolletta la portano a me. M' avete lasciato accesa la  luce al polo sei mesi, sei mesi, no, sei mesi! Grazie, c' era freddo! I surgelati  li devo pur tenere da qualche parte. Adesso la tenete spenta sei mesi come e  poi quei ragazzi lì, come si chiamano quei ragazzini che vanno in giro con  quella cosa aureola si chiama? No no, non-m pies menga, no no no, ragazzi,  quelle cose lì io vi invento il peccato di superbia e vi frego tutti eh,  adesso ve lo dico Bisogna guadagnarsele voi, a parte il fatto che non mi  adorate abbastanza. No no no Lucifero è inutile che tu mi chiedi scusa:  adorare significa non dovere mai dire: mi dispiace! Tientelo in mente. Voi,  ecco, io vi do ogni dieci atti di adorazione vi do un buono, ogni dieci buoni  voi mandate la cartolina che il 6 gennaio perché ci ho poi ci ho tutta  un' altra idea in testa, per la m facciamo Aureolissima, che è una festa che  mi sembra molto bella Piuttosto Lucifero, non sgamare vieni qua, ragazzo.  Com' è m' hanno detto che hai stampato un libro: il libretto rosso dei  pensieri oh, bella roba: il libretto rosso dei pensieri di Lucifero. Ragazzi  mi piace ma cosa vuol dire di sinistra, di sinistra non sono un  socialdemocratico anch' io? Avanti al centro contro gli opposti estremismi! Eh,  ma No no, non ci siamo mica. Qua, se c' è uno che può pensare anzitutto sono  io e non tirar mica in ballo mio figlio, quel capellone, con tutti i  sacrifici che ho fatto, per me lui lì finisce male. Ah me, me a tal deg, finisce  male. E attento che te e lui, io ho delle soluzioni per voi che non vi  piaceranno, per Dio. E non guardarmi male che qui dentro per Dio lo dico come e  quando mi pare! Ma fatta la luce ci vide più chiaro là nello spazio girava una palla. Restò pensoso, gli parve un po'  strano ma scosse il capo, chi non fa non falla. Rise Lucifero stringendo l' occhio quando lui e gli angeli furon da soli Guarda che roba! Si vede che è vecchio! L' ha fatto tutto schiacciato sui poli! Per riempire 'sto bell' ambiente voglio metterci tante piante. Forza, Lucifero, datti da fare ordina semi, concime e trattore. Voglio un giardino senza uguali voglio riempirlo con degli animali! Ma cosa fa 'sto cane che ho appena creato? Boia d' un Giuda! M' ha morsicato! Piuttosto, fallo vedere da un veterinario, che non vorrei aver creato anche la  rabbia, già così cos' è che non ho creato? Lo sapevo: l' uomo non l' ho creato!  Grazie, mi fate sempre fare tutto a me, mi tocca sempre fare! Qua se non ci sono  io che penso a tutto va be' , nessuno è perfetto sì, lo so che sono  l' Essere perfettissimo Creatore e Signore. Grazie! adesso ti trasformo in  serpente così impari, striscia mò lì! Üssa via! E portarono al vecchio quello  che c' era rimasto: c' era un un po'  di formaggio, due scatolette di Simmenthal  cioè, lui li mise assieme e poi Prese un poco di argilla rossa fece la carne, fece le ossa ci sputò sopra, ci fu un gran tuono ed è in quel modo che è nato l' uomo.  Era un venerdì 13 dell' anno zero del Paradiso. 
Non so che viso avesse neppure come si chiamava  con che voce parlasse con quale voce poi cantava  quanti anni avesse visto allora di che colore i suoi capelli  ma nella fantasia ho l' immagine sua gli eroi sono tutti giovani e belli.  Conosco invece l' epoca dei fatti qual era il suo mestiere  i primi anni del secolo macchinista, ferroviere.  I tempi in cui si cominciava la guerra santa dei pezzenti  sembrava il treno anch' esso un mito di progresso lanciato sopra i continenti.   E la locomotiva sembrava fosse un mostro strano,  che l' uomo dominava con il pensiero e con la mano  ruggendo si lasciava indietro distanze che sembravano infinite  sembrava avesse dentro un potere tremendo la stessa forza della dinamite.   Ma un' altra grande forza spiegava allora le sue ali  parole che dicevano Gli uomini sono tutti uguali  e contro ai re e ai tiranni scoppiava nella via  la bomba proletaria e illuminava l' aria la fiaccola dell' anarchia.   Un treno tutti i giorni passava per la sua stazione:  un treno di lusso con lontana destinazione  Vedeva gente riverita pensava a quei velluti, agli ori, pensava al magro giorno della sua gente attorno pensava un treno pieno di signori.  Non so che cosa accadde perché prese la decisione.  Forse una rabbia antica generazioni senza nome  che urlarono vendetta gli accecarono il cuore  dimenticò pietà scordò la sua bontà la bomba sua la macchina a vapore.   E sul binario stava la locomotiva  la macchina pulsante sembrava fosse cosa viva sembrava un giovane puledro che appena liberato il freno  mordesse la rotaia con muscoli d' acciaio con forza cieca di baleno.   E un giorno come gli altri ma forse con più rabbia in corpo pensò che aveva il modo di riparare a qualche torto  salì sul mostro che dormiva cercò di mandar via la sua paura e prima di pensare a quel che stava a fare il mostro divorava la pianura.   Correva l' altro treno ignaro quasi senza fretta nessuno immaginava di andare verso la vendetta. Ma alla stazione di Bologna arrivò la notizia in un baleno Notizia di emergenza agite con urgenza un pazzo si è lanciato contro il treno!   Ma intanto corre, corre, corre la locomotiva e sibila il vapore sembra quasi cosa viva e sembra dire ai contadini curvi il fischio che si spande in aria Fratello non temere ché corro al mio dovere Trionfi la giustizia proletaria!  E intanto corre corre corre sempre più forte e corre, corre, corre, corre verso la morte e niente ormai può trattenere l' immensa forza distruttrice aspetta sol lo schianto e poi che giunga il manto della grande consolatrice.  La storia ci racconta come finì la corsa la macchina deviata lungo una linea morta. Con l' ultimo suo grido d' animale la macchina eruttò lapilli e lava esplose contro il cielo poi il fumo sparse il velo lo raccolsero che ancora respirava.  Ma a noi piace pensarlo ancora dietro al motore mentre fa correr via la macchina a vapore e che ci giunga un giorno ancora la notizia di una locomotiva come una cosa viva lanciata a bomba contro l' ingiustizia. 
Oltre le mura  della città  un orizzonte insegue un orizzonte;  a un' autostrada, un' altra seguirà,  gli spazi sono fatti per andare;  la tua libertà,  se vuoi, la puoi trovare.  E un uomo saggio  regole farà,  una prigione fatta di parole;  i carcerieri  di una società  ti impediranno di cercare il sole;  la tua libertà,  se vuoi, la puoi avere.   Fossi un uccello  alto nel cielo  potrei volare senza aver padroni;  se fossi un fiume  potrei andare  rompendo gli argini nelle mie alluvioni   E boschi e boschi  cerco attorno a me  dov' è la terra che non ha barriere?  dov' è quel vento  che ci spingerà  come le vele o le bandiere;  la tua libertà  se vuoi la puoi avere.  Fossi un uccello  alto nel cielo  potrei volare senza aver padroni;  se fossi un fiume  potrei andare  rompendo gli argini nelle mie alluvioni   Ma sono un uomo  uno fra milioni  e come gli altri ho il peso della vita  e la mia strada  lungo le stagioni  può essere breve, ma può essere infinita;  la tua libertà  cercala, che si è smarrita.  cercala, che si è smarrita 
La voce triste dei silenzio abbraccia gli angoli del tempo  si è fatto giorno ed è già sera e dove è andata primavera?  I camion corrono lontani mi tengon fermo le tue mani.   Le fughe sono ormai finite sulle autostrade ormai ingiallite  risate a vuoto si sono spente sui visi noti della gente.   Le frasi storiche son dette le mani nobili son strette la mia canzone è morta già qualcuno forse ascolterà cercando assieme a me la verità.   Un suono triste di chitarra si sta spargendo lento in aria vorrei capire i miei pensieri i sogni all' alba veritieri.   Nell' aria stanca della sera c' è un' illusione che par vera  si son perduti anche i rumori in forme vaghe di colori.   Non sappiam più che cosa dire ma non c' è niente da sentire,  ogni discorso si è perduto nell' urlo dolce di un minuto  e mentre l' ora se ne va lontana sembra la città  e forse cogli un po'  di verità.   Parole a vuoto son passate nel cielo breve dell' estate,  la saga falsa degli amori è già finita come i fiori.   Ma i venditori di illusioni han già cantato le canzoni  le sale buie splenderanno e i nuovi amori nasceranno.  Nelle auto in corsa lungo i viali risplendon simboli sociali la corsa solita riparte il tempo mescola le carte la mano ancora passerà e c' è chi perde o vincerà  ma in quattro re non hai la verità.  Le spiagge morte all' improvviso si sono aperte in un sorriso  si è sparso piano nella brezza un dolce odore di tristezza.   Il tamburino ha già suonato ma il suo ricordo si è spezzato  e un vento denso di paura ha già percorso la pianura Il cavaliere morirà il suo scudiero non saprà parole vuote come occhiaie si seccano sulle pietraie  e mentre il corvo volerà e l' acqua in pioggia ricadrà  nel nulla sfuma ormai la verità. 
Cos' è un lager?  è una cosa nata in tempi tristi, dove dopo passano i turisti,  occhi increduli agli orrori visti (non gettar la pelle del salame!)  Cos' è un lager?  è una cosa come un monumento, e il ricordo assieme agli anni è spento,  non ce n' è mai stati, solo in quel momento, l' uomo in fondo è buono, meno il  nazi infame!  Ma ce n' è, ma c' è chi li ha veduti, o son balle di sopravvissuti?  Illegali i testimoni muti, non si facciano nemmen parlare!  Cos' è un lager?  Sono mille e mille occhiaie vuote, sono mani magre abbarbicate ai fili,  son baracche e uffici, orari, timbri, ruote, son routine e risa dietro a dei  fucili,  sono la paura l' unica emozione, sono angoscia d' anni dove il niente è tutto,  sono una pazzia ed un' allucinazione che la nostra noia sembra quasi un rutto,  sono il lato buio della nostra mente, sono un qualchecosa da dimenticare,  sono eternità di risa di demente, sono un manifesto che si può firmare.  è un lager.  Cos' è un lager?  Il fenomeno ci fu. è finito! Li commemoriamo, il resto è un mito!  L' hanno confermato ieri, giù al partito, chi lo afferma è un qualunquista cane.  Cos' è un lager?  è una cosa sporca, cosa dei padroni, cosa vergognosa di certe nazioni,  noi ammazziamo solo per motivi buoni. Quando sono buoni? Sta a noi giudicare.  Cos' è un lager?  è una fede certa e salverà la gente, l' utopia che un giorno si farà presente,  millenaria idea, gran purga d' occidente, chi si oppone è un giuda e lo dovrai  schiacciare.  Cos' è un lager?  Son recinti e stalli di animali strani, gambe che per anni fan gli stessi passi,  esseri diversi, scarsamente umani, cosa fra le cose, l' erba, i mitra, i sassi,  l' ironia per quella che chiamiam ragione, sbagli ammessi solo sempre troppo  dopo,  prima sventolanti giustificazione, una causa santa, un luminoso scopo,  sono la curiosa prassi del terrore, sempre per qualcosa, sempre per la pace,  sono un posto in cui spesso la gente muore, sono un posto in cui, peggio, la  gente nasce.  è un lager.  Cos' è un lager?  è una cosa stata e cosa che sarà, può essere in un ghetto, fabbrica, città,  contro queste cose o chi non lo vorrà, contro chi va contro o le difenderà,  prima per chi perde e poi chi vincerà, uno ne finisce ed uno sorgerà,  sempre per il bene dell' umanità, chi fra voi kapò, chi vittima sarà  in un lager? 
Cinque anatre volano a sud, molto prima del tempo l' inverno è  arrivato. Cinque anatre in volo vedrai contro il sole velato. Nessun rumore sulla taiga, solo un lampo, un istante ed un morso crudele: quattro anatre in volo vedrai ed una preda cadere. Quattro anatre volano a sud, quanto dista la terra che le nutriva? quanto la terra che le nutrirà e l' inverno già arriva. Il giorno sembra non finire mai, bianca fischia ed acceca nel vento la neve: solo tre anatre in volo vedrai e con un volo ormai greve. A cosa pensan nessuno lo saprà: nulla pensan l' inverno e la grande pianura, e a nulla il gelo che il suolo spaccherà con un gridare che dura. E il branco vola, vola verso sud, nulla esiste più attorno se non sonno e fame: solo due anatre in volo vedrai verso il sud che ora appare. Cinque anatre andavano a sud, forse una soltanto vedremo arrivare, ma quel suo volo certo vuole dire che bisognava volare! 
Ma dove sono andate quelle piogge d' aprile che in mezz' ora lavavano un' anima o una strada e lucidavano in fretta un pensiero o un cortile bucando la terra dura e nuova come una spada? Ma dove quelle piogge in primavera  quando dormivi supina, e se ti svegliavo ridevi, poi piano facevi ridere anche me con i tuoi giochi lievi? Ma dove quelle estati senza fine senza sapere la parola nostalgia solo colore verde di ramarri e bambine e in bocca lo schioccare secco di epifania? Ma dove quelle stagioni smisurate quando ogni giorno figurava gli anni a venire e dove ogni autunno quando finiva l' estate trovavi la voglia precisa di ripartire? Che ci farai ora di questi giorni che canti dei dubbi quasi doverosi che ti sono sorti dei momenti svuotati, ombre incalzanti di noi rimorti che ci potrai fare di quelle energie finite di tutte quelle frasi storiche da dopocena consumato per sempre il tempo di sole e ferite basta vivere appena? Ed ora viviamo in questa stagione di mezzo spaccata e offesa da giorni agonizzanti e disperati lungo i quali anche i migliori si danno un prezzo e ti si seccano attorno i vecchi amori sciagurati dove senza più storia giriamo il mondo ricercando soltanto un momento sincero, col desiderio inconscio di arrivare più in fondo per essere più vero. Ma dove sono andate quelle piogge d' aprile? Io qui le aspetto come uno schiaffo improvviso come un gesto, un urlo o un umore sottile fino ad esserne intriso io chiedo che cadano ancora sul mio orizzonte angusto e avaro di queste voglie corsare per darmi un' occasione ladra, un infinito, un ponte per ricominciare. 
Che cosa cercano le ragazze della notte trucco e toilettes che si spampanano piano come il ghiaccio va in acqua dentro al tumbler squagliandosi col caldo della mano e frugano con gli occhi per vedere un viso o un' ombra nell' oscurità o per trovare qualcuno a cui ripetere le frasi solite di quell' umanità. Ma chi aspettano le ragazze della notte in quei bar zuppi di alcolici e fiati di uomini vocianti che strascinano pacchi di soldi forse male guadagnati le vedi appendersi adoranti e innaturali a quei califfi cui io non darei una lira chissà se sognano vite più normali mentre la notte gira, gira, gira. E si mettono a cantare un po'  stonate quando qualcuno va a picchiare un piano canzoni vecchie, storie disperate gli amori in rima di un tempo già lontano e si immedesimano in quelle parole scritte per altre tanto tempo fa bella senz' anima, quando tramonta il sole suona un' armonica, ne me quitte pas. Cosa dicono le ragazze della notte a quei baristi ruffiani e discreti che si chinano pretesi sul bancone per confessare chissà quali segreti e poi guardano in controluce un bicchiere e agili danzano versando un liquore quanto da dire, e quanto c' è da bere mentre la notte macina le ore. Oh, come amo le ragazze della notte così simili a me, cosi diverse noi passeggeri di treni paralleli piccoli eroi delle occasioni perse anche se so che non ci incontreremo ma solamente ci guardiamo passare anche se so che mai noi ci ameremo con il rimpianto di non poterci amare. Finché anche dai vetri affumicati spinge la luce ed entra all' improvviso e autobus gonfi di sonni arretrati passano ottusi nel mattino intriso di edicole che espongono i giornali pieni di fatti che sappiamo già di cappucci e brioche e dei normali rumori che ha al mattino una città. Ma dove vanno le ragazze della notte che all' alba fuggono, complice un tassì stanche di tanto, piene del rimorso d' avere forse detto troppi sì ma lo scacciano presto ed entra in loro solo un filo di spossatezza leggera che le accompagnerà lungo il lavoro che condurrà diritto fino a sera. Ma chi sono le ragazze della notte? 
In giardino il ciliegio è fiorito agli scoppi del nuovo sole, il quartiere si è presto riempito di neve di pioppi e di parole.  All' una in punto si sente il suono acciottolante che fanno i piatti le TV sono un rombo di tuono per l' indifferenza scostante dei gatti come vedi tutto è normale in questa inutile sarabanda  ma nell' intreccio di vita uguale soffia il libeccio di una domanda punge il rovaio di un dubbio eterno un formicaio di cose andate di chi aspetta sempre l' inverno per desiderare una nuova estate.   Son tornate a sbocciare le strade ideali ricami del mondo ci girano tronfie la figlia e la madre nel viso uguali e nel culo tondo in testa identiche, senza storia sfidando tutto, senza confini frantumano un attimo quella boria grida di rondini e ragazzini come vedi tutto è consueto in questo ingorgo di vita e morte ma mi rattristo, io sono lieto di questa pista di voglia e sorte di questa rete troppo smagliata di queste mete lì da sognare di questa sete mai appagata di chi starnazza e non vuol volare.   Appassiscono piano le rose spuntano a grappi i frutti del melo le nuvole in alto van silenziose negli strappi cobalto del cielo io sdraiato sull' erba verde fantastico piano sul mio passato  ma l' età all' improvviso disperde quel che credevo e non sono stato come senti tutto va liscio in questo mondo senza patemi  in questa vita presa di striscio di svolgimento corretto ai temi dei miei entusiasmi durati poco dei tanti chiasmi filosofanti di storie tragiche nate per gioco troppo vicine o troppo distanti.   Ma il tempo, il tempo chi me lo rende, chi mi dà indietro quelle stagioni  di vetro e sabbia, chi mi riprende la rabbia e il gesto, donne e canzoni gli amici persi, i libri mangiati la gioia piana degli appetiti l' arsura sana degli assetati la fede cieca in poveri miti Come vedi tutto è usuale solo che il tempo stringe la borsa  e c' è il sospetto che sia triviale l' affanno e l' ansimo dopo una corsa  l' ansia volgare del giorno dopo la fine triste della partita il lento scorrere senza uno scopo di questa cosa che chiami vita. 
Da morte nera e secca, da morte innaturale da morte prematura, da morte industriale per mano poliziotta di pazzo generale diossina o colorante, da incidente stradale Dalle palle vaganti di ogni tipo e ideale da tutti questi insieme e da ogni altro male libera, libera, libera, libera nos, Domine!  Da tutti tutti gli imbecilli d' ogni razza e colore dai sacri sanfedisti e da quel loro odore dai pazzi giacobini e dal loro bruciore da visionari e martiri dell' odio e del terrore da chi ti paradisa dicendo: è per amore dai manichei che ti urlano O con noi, o traditore! libera, libera, libera, libera nos, Domine!  Dai poveri di spirito e dagli intolleranti da falsi intellettuali, giornalisti ignoranti da eroi, navigatori, profeti, vati, santi dai sicuri di sé, presuntuosi e arroganti dal cinismo di molti dalle voglie di tanti dall' egoismo sdrucciolo che abbiamo tutti quanti libera, libera, libera, libera nos, Domine!  Da te, dalle tue immagini e dalla tua paura dai preti d' ogni credo, da ogni loro impostura da inferni e paradisi, da una vita futura da utopie per lenire questa morte sicura da crociati e crociate, da ogni sacra scrittura da fedeli invasati d' ogni tipo e natura libera, libera, libera, libera nos, Domine! 
Lui e lei s' incontrano nel giorno mentre la città d' attorno sembra nuova.  Lui e lei riscoprono le cose che credevano perdute nella noia.  Tutto il piacere di sentirsi chiedere  la propria breve vita, la frase conosciuta la storia già narrata.  Lui e lei, a leggere i poeti che nessuno al mondo poi leggerà mai.  Lui e lei, riempire di sospiri lunghe pause di pensieri  mentre il suono del silenzio li accompagna.  Lui e lei s' incontrano d' accordo nel consueto vecchio posto d' ogni giorno.  Lui e lei ritrovano ogni cosa che già il tempo ha ricoperto con la noia.  Ed ogni giorno ormai sentirsi raccontare  la storia conosciuta, la frase risaputa, la propria morta vita.  Lui e lei, a leggere un giornale camminando lungo il viale verso casa.  Lui e lei, riempire di pensieri lunghe pause piene d' ira  mentre il vuoto del silenzio li accompagna. 
Notte calda come tante vicino al fiume che canta aria piena del barlume di un lume fioco in distanza e di lucciole sfuggenti con cui la notte si ammanta. E si ammanta di fantasmi o di un ricordo lontano mentre al buio della notte che mi trascina per mano cerco i segni delle piante che mi circondano piano. Piano, all' ombra della notte, mi sembri fatta di fumo sento appena il tuo calore ed il tuo strano profumo con l' odore del tuo corpo e in questo io mi consumo. Ma dal monte all' improvviso spunta la bianca luna e ogni cosa in un istante schiarisce e non è più bruna questa luna esagerata ci procurerà fortuna. La fortuna di un amante è un fiore d' esile stelo una favola inquietante, fugace e fragile velo il respiro di un istante che scomparirà nel cielo. Cielo e luce all' infinito come se fosse di giorno, mondo magico fiorito che mi risplende d' intorno io ti sfoglio con le dita e indovino il tuo contorno. Il contorno del tuo corpo ora si è fatto reale è qualcosa bianco e vero, bello da far quasi male e s' insinua in un pensiero che all' improvviso mi assale contro il cielo trasformato sorride un' altra luna ma io so qual è la vera, l' altra non è più nessuna questa nuova luna piena mi procurerà fortuna. 
Quando son nato io pesavo sei chili avevo spalle da uomo e mani grandi come badili.  Quando son nato io eran davvero tempi cupi e le mie strade erano piene di iene e di lupi.  Quando son nato io la morte stringeva la vite e la gente del mondo ingoiava cordite.  Poveri bimbi di Milano coi vestiti comprati all' Upim abituati ad un cielo a buchi che vedete sempre più lontano.  Poveri bimbi di Milano, così fragili così infelici che urlate rabbia senza radici con occhi tinti e con niente in mano.  Poveri bimbi di Milano, derubati anche di speranza  che danzate la vostra danza in quello zoo metropolitano.  Poveri bimbi di Milano con fazzoletti come giardini poveri indiani nella riserva, povere giacche blu questurini.   Quando son nato io c' era la fame nera e la vita d' ognuno tirava il lotto ogni sera.  Quando son nato io le città erano cimiteri e la primavera sbocciava sopra ai morti di ieri.  Quando son nato io alla fine ci fu gran festa e l' uomo si svegliò dal sonno, aprì gli occhi e rialzò la testa.  Poveri bimbi di Milano, dall' orizzonte sempre coperto povera sete di libertà costretta a vivere nel deserto.  Poveri bimbi di Milano, dalle musiche come un motore  col più terribile dei silenzi: la solitudine del rumore.  Poveri bimbi di Milano, figli di padri preoccupanti con un esistere da nano e nella mente sogni giganti.  Poveri bimbi di Milano, numerosi come minuti viaggiatori di mete fisse, spettatori sempre seduti.   Quando son nato io, come capita a tutti il tempo uguale e incurante imponeva i suoi frutti.  Quando son nato io nel rogo di San Silvestro si bruciava il passato e il peccato col resto.  Quando rinasceremo come il sogno d' un uomo bruceremo il futuro in piazza del Duomo. 
Corre veloce ma in che senso il nostro tempo sconosciuto è strano e i nostri occhi spaventati guardano ciò che ci circonda e non sanno credere ad un tecnico sortilegio che pian piano e indifferente ci  rapina e ci trascina verso una realtà che non vedremo mai fra entità sconosciute e computers, che non vedremo mai fra le schede cifrate e le città, che non vedremo mai E corre l' uomo confuso verso ciò che neanche lui capisce chi ha programmato la sua vita non sa chi sia e dove ma che importa se solo  questo lo fa già dubitare del suo equilibrio e aperta è già la strada oscuramente verso una nuova realtà che non capirà mai fra entità sconosciute e computers, che non capirà mai fra le schede cifrate e le città, che non capirà mai. E non sapremo perché e come siamo di un' era in transizione fra una civiltà quasi finita ed una nuova inconcepita e quasi nessuno ormai più crede quale mai sarà la nuova fede quali mai saran le nuove mete che spegneranno la nostra eterna sete di poter essere sé. Anche se poi qualcuno soccomberà io non so dire chi fra noi due sarà quest' uomo nuovo che noi non vedremo mai, fra entità sconosciute e computers, noi non vedremo mai fra le schede cifrate e le città, noi non vedremo mai. 
Vedremo soltanto una sfera di fuoco più grande del sole, più vasta del mondo nemmeno un grido risuonerà solo il silenzio come un sudario si stenderà  fra il cielo e la terra per mille secoli almeno ma noi non ci saremo.   Poi per un anno la pioggia cadrà giù dal cielo e i fiumi solcheranno la terra di nuovo verso gli oceani correranno  e ancora le spiagge risuoneranno delle onde e in alto nel cielo splenderà l' arcobaleno ma noi non ci saremo.   E catene di monti coperti di neve saranno confine a foreste di abeti  mai mano d' uomo le toccherà e ancora le spiagge risuoneranno delle onde  e in alto, lontano, ritornerà il sereno ma noi non ci saremo.   E il vento d' estate che viene dal mare intonerà un canto fra mille rovine,  fra le macerie delle città, fra case e palazzi che lento il tempo sgretolerà  fra macchine e strade risorgerà il mondo nuovo, ma noi non ci saremo.   E dai boschi e dal mare ritorna la vita e ancora la terra sarà popolata, fra notti e giorni il sole farà le mille stagioni e ancora il mondo percorrerà gli spazi di sempre per mille secoli almeno ma noi non ci saremo. 
Non bisognerebbe mai ritornare. Perché calcare i tuoi vecchi passi calciare gli stessi sassi su strade che ti han visto già a occhi bassi? Non troverai quell' ombra che eri tu e non avrai quell' ora in più che hai dissipato e che ora cerchi si scioglierà impossibile il pensiero a rimestare il falso e il vero in improbabili universi. Eppure come un cane che alza il muso e annusa l' aria batti sempre la tua pista solitaria e faccia dopo faccia e ancora traccia dopo traccia torni dove niente ti aprirà le braccia. E rimpiangere, rimpiangere mai. Come piovigginano le vecchie cose perché fra i libri schiacciare rose di risa paghe e piene delle spose? E buttar via un incognita e uno scopo trascurare il giorno dopo come se chiudesse sempre studiar la stessa pagina di storia conosciuta già a memoria date e luoghi impressi a mente. Ma gocciola da sempre sul bagnato tesoriere dei tuoi giorni di chi ha preso e di chi ha dato. E ora dopo ora e dopo un attimo ed ancora la poetica consueta è dell' allora Primo: Non ricordare. Perché i ricordi sono falsati i metri e i cambi sono mutati per la spietata legge dei mercati. È come equilibrarsi sugli specchi ad ogni occhiata un po'  più vecchi opachi, muti e deformanti. Frugare dentro ai soliti cassetti dove non c' è quel che ci metti e mai le cose più importanti. E invece come tutti sempre lì a portarli addosso a ricercare quel sottile straccio rosso che lega il tempo assente ed il presente e nella mente tutto questo poi ci si confonderà. Non bisognerebbe mai ricordare. 
Alla fine della baldoria c' era nell' aria un silenzio strano Qualcuno ragliava con meno boria e qualcun altro grugniva piano alle sfilate degli stilisti si trasgrediva con meno allegria ed in quei visi sazi e stravisti pulsava un' ombra di malattia. Un artigiano di scoop forzati scrisse che Weimer già si scorgeva e fra biscotti sponsorizzati videro un anchorman che piangeva. E poi la nebbia discese a banchi ed il barometro segnò tempesta ci risvegliammo più vecchi e stanchi, amaro in bocca, cerchio alla testa. Il mercoledì delle ceneri ci confessarono bene o male che la festa era ormai finita, ormai lontano il carnevale e proclamarono penitenza e in giro andarono col cilicio ruttando austeri:Ci vuol pazienza! Siempre adelante ma con juicio! E fecero voti con faccia scaltra a Nostra Signora dell' ipocrisia perché una mano lavasse l' altra, tutti colpevoli e così sia e minacciosi ed un po'  pregando incenso sparsero al loro Dio sempre accusando, sempre cercando il responsabile, non certo io. La domenica di mezza quarsima fu processione di etére di Stato dai puttanieri a diversi pollici, dai furbi del chi ha dato ha dato ed echeggiarono tutte le sere come rintocchi schioccanti a morto amen, mea culpa e miserere ma neanche un cane che sia risorto e i cavalieri di tigri a ore e i trombettieri senza ritegno inamidarono un nuovo pudore, misero a lucido un nuovo sdegno si andò alle prime con casto lusso e i quiz pagarono buoni milioni e in pubblico si linciò il riflusso per farci ridiventare buoni. Così domenica dopo domenica fu una stagione davvero cupa quel lungo mese della quaresima rise la iena, ululò la lupa stelle comete ed altri prodigi facilitarono le conversioni mulini bianchi tornaron grigi, candidi agnelli certi ex leoni. Soltanto i pochi che si incazzarono dissero che era l' usato passo fatto dai soliti che ci marciavano per poi rimetterlo sempre là in basso. Poi tutto tacque, vinse ragione, si placò il cielo, si posò il mare solo qualcuno in resurrezione, piano, in silenzio, tornò a pensare. 
Notti che durano non so quante ore cascate impetuose o gocce in un mare notti che bruciano su una ferita, notti boccate di vita  Notti indelebili che marchiano un volto notti invisibili senza raccolto notti da incorniciare, ore di plastica da riciclare. Notti che spaccano il calendario senza brindare per l' anniversario vasi di tempo che invecchiano l' uomo e le facciate di un duomo.  E con coraggio potrai viverle fino alla fine o chiuderle in una bacheca, ma è un' esistenza più cieca.  Con l' incoscienza potrai spenderle tutte in un sogno per annegare il rimpianto e dare voce al tuo tempo o forse le dimenticherai forse le ascolterai.  Notti in difesa giocate di sponda lì ad aspettare la tua giusta onda notti da preda, da belva o da insetto fuggite o prese di petto impermeabili ad ogni ricordo  C' è chi ne parla ma io resto sordo notti acquazzoni d' estete nubi gonfie di storie perdute  Le notti scivolano o raschiano il fondo lievi di schiuma o pugni di piombo, imprevedibili come naufragi, notti da cani randagi.  Con la coscienza potrai seguirle fino a un traguardo, voltarti indietro stupito, ché non sei neanche partito.  Con la coerenza potrai difenderle dalla vergogna, o dare ragione a uno sbaglio, strapparti di dosso il guinzaglio; o forse le cancellerai, forse le canterai. 
Bisogni che lo afferri fortemente  che, certo, non appartenevo al mare  anche se Dei d' Olimpo e umana gente  mi spinsero un giorno a navigare  e se guardavo l' isola petrosa  ulivi e armenti sopra a ogni collina  c' era il mio cuore al sommo d' ogni cosa  c' era l' anima mia che è contadina;  un' isola d' aratro e di frumento  senza vele, senza pescatori,  il sudore e la terra erano argento  il vino e l' olio erano i miei ori.   Ma se tu guardi un monte che hai di faccia  senti che ti sospinge a un altro monte,  un' isola col mare che l' abbraccia  ti chiama a un' altra isola di fronte  e diedi un volto a quelle chimere  le navi costruii di forma ardita,  concavi navi dalle vele nere  e nel mare cambiò quella mia vita  ma il mare cambiò quella mia vita  ma il mare trascurato mi travolse:  senza futuro era il mio navigare   Ma nel futuro trame di passato  si uniscono a brandelli di presente,  ti esalta l' acqua e al gusto del salato  brucia la mente  e ad ogni viaggio reinventarsi un mito  a ogni incontro ridisegnare il mondo  e perdersi nel gusto del proibito  sempre più in fondo   E andare in giorni bianchi come arsura,  soffio di vento e forza delle braccia,  mano al timone e sguardo nella pura  schiuma che lascia effimera una traccia;  andare nella notte che ti avvolge  scrutando delle stelle il tremolare  in alto l' Orsa è un sogno che ti volge  diritta verso il nord della Polare.  E andare come spinto dal destino  verso una guerra, verso l' avventura  e tornare contro ogni vaticino  contro gli Dei e contro la paura.   E andare verso isole incantate,  verso altri amori, verso forze arcane,  compagni persi e navi naufragati;  per mesi, anni, o soltanto settimane?  La memoria confonde e dà l' oblio,  chi era Nausicaa, e dove le sirene?  Circe e Calypso perse nel brusio  di voci che non so legare assieme.  Mi sfuggono il timone, vela e remo,  la frattura fra inizio ed il finire,  l' urlo dell' accecato Poliremo  ed il mio navigare per fuggire.   E fuggendo si muore e la morte  sento vicina quando tutto tace  sul mare, e maledico la mia sorte  non trovo pace  forse perché sono rimasto solo  ma allora non tremava la mia mano  e i remi mutai in ali al folle volo  oltre l' umano.   La vita del mare segna false rotte,  ingannevole in mare ogni tracciato,  solo leggende perse nella notte  perenne di chi un giorno mi ha cantato  donandomi però un' eterna vita  racchiusa in versi, in ritmi, in una rima,  dandomi ancora la gioia infinita  di entrare in porti sconosciuti prima 
Quando la sera colora di stanco il dorato tramonto le torri di guardia la piccola Ophelia vestita di bianco va incontro alla notte dolcissima e scalza.  Nelle sue mani ghirlande di fiori nei suoi capelli riflessi di sogni nei suoi pensieri i mille colori di vita o di morte, di veglia o di sonno.   Ophelia che cosa provi quando la voce dagli spalti  ti annuncia che è l' ora già e il giorno piano muore?  Ophelia che vedi dentro al verde dell' acqua del fossato  nei guizzi che la trota fa cambiando di colore?  Perché hai indossato la veste più pura?  Perché hai disciolto i tuoi biondi capelli?  Corri allo sposo hai forse paura che li trovasse non lunghi, non belli?  Quali parole son sulle tue labbra? Chi fu il poeta o quale poesia?  Lo sa il falcone nei suoi larghi cerchi o lo sa sol la tua dolce pazzia?   Ophelia la seta e le ombre nere ti avvolgono leggere  ma dormi ormai e sentirai cadenze di liuto.  Ophelia,non puoi sapere quante vicende ha visto il mondo  ma forse sai e lo dirai con magiche parole.  Ophelia le tue parole al vento si perdono nel tempo ma chi vorrà le troverà in tintinnii corrosi.   Ophelia 
Parole, son parole, e quante mai ne ho adoperate e quante ancora lette e poi sentite, a raffica, trasmesse, a mano tesa, sussurrate sputate, a tanti giri, riverite adatte alla mattina, messe in abito da sera all' osteria citabili o a Cortina, o a Marghera. Con gioia di parole ci riempiamo le mascelle e in aria le facciamo rimbalzare e se le cento usate sono in fondo sempre quelle non è importante poi comunicare è come l' uomo solo che fischietta dal terrore e vuole nel silenzio udire un suono, far rumore. Mio caro amore, si è un po'  come commessi viaggiatori con campionari di parole e umori a ritmi di trecento e più al minuto amore muto, beati i letterari marinai così sul taciturno e cerca guai così inventati e pieni di coraggio. Io non son quei marinai, parole in rima ne ho già dette e tante, strano, ma ne faccio dire nostalgiche, incazzate, quanto basta maledette ironiche quel tanto per servire a grattarsi un po'  la rogna, soffocati dal collare adatto per i cani o per la gogna del giullare. Poi andare sopra un palco per compenso o l' emozione chi non ha mai sognato di provare? Sia chi ha capito tutto e tutto sa per professione ed ha un orgasmo a scrivere o a fischiare sia quelli che ti adorano fedeli e senza intoppi coi santi non si scherza, abbasso il Milan, viva Coppi! Amore sappi, beato chi ha le musiche importanti le orchestre, luci e viole sviolinanti, non queste mie di fil di ferro e spago amore vago, mi tocca coi miei due giri costanti far il make-up a metonimie erranti: che gaffe proprio all' età della ragione. E sì son tanti gli anni, ma se guardo ancora pochi Voltaire non ci ha insegnato ancora niente è questo quel periodo in cui i ruggiti si fan fiochi oppure si ruggisce veramente ed io del topo sovrastrutturale me ne frego. Chi sia Voltaire mi dite? vabbè, dopo ve lo spiego. E se pensate questi i vaniloqui di un anziano, lo ammetto, ma mettiamoci d' accordo conosco gente pia, gente che sa guardar lontano e alla maturità dicon sia sordo perché i rincoglioniti d' ogni parte odian parecchio la libertà e la chiamano vagiti o ostie d' un vecchio. Amore a specchio, è tanto bello urlare dagli schermi, gettare a terra falsi pachidermi coprendo ad urla il vuoto ed il timore. Qui sul mio onore, smetterei di giocar con le parole ma è un vizio antico e poi quando ci vuole per la battuta mi farei spellare. Eh, le chiacchiere son tante e se ne fan continuamente è tanto bello dar fiato alle trombe o il vino o robe esotiche rimbombano nella mente esplodono parole come bombe pillacchere di fango, poesie dette sulla sedia ghirlande di semantica e gran tango dei mass media. Dibattito, in diretta, miti, spot, ex cineforum talk-show, magazine, trend, poi tivù e radio telegiornale, spazi, nuovo, gadget, pista, quorum dietrismo, le tangenti, rock e stadio deviati, bombe, agenti, buco e forza del destino scazzato, paranoia e gran minestra dello spino. Amore fino, so che in questo modo cerco guai ma non sopporto questi parolai: non dire più che ci son dentro anch' io amore mio se il gioco è essere furbo e intelligente ti voglio presentare della gente e certamente presto capirai. Ci sono, sai, nascosti dietro a pieghe di risate che tiran giù i palazzi dei coglioni, più sobri e più discreti e che fan meno puttanate di me che scrivo in rima le canzoni i clown senza illusione, fucilati ad ogni muro se stan così le cose dei buffoni sia il futuro. Son quelli che distinguono parole da parole e sanno sceglier fra Mercuzio e Mina che fanno i giocolieri fra le verità e le mode i Franti che sghignazzano a dottrina che irridono ai proverbi e berceran disincantati fra Mina e fra Mercuzio son parole, e non son frati. 
Quando è tardi e per le strade scivolano sguardi di gente che ha sol fretta di  tornare  e i cinema si chiudono ed i caffè si vuotano per le strade assieme al freddo e ai tristi canti opachi sono rimasti gli ultimi  ubriachi un ciondolare stanco verso il nuovo bianco giorno che verrà.  Si discute delle rivoluzioni mai vissute e degli amori fatti di bevute  e di carriere morte nel bicchiere nelle sere a gambe aperte con il mondo in mano cantando mentre sputano lontano  come se fosse in faccia all' universo.  E li vedi girare lenti strascicando i piedi parlare forte a tutti od a nessuno  o piangere aggrappati ai muri stanchi e addormentati.  L' ora vola e il vino amico o ammazza o li consola e il vino li fa vivere o  morire  e la tristezza solita o li uccide o se ne va.  E li vedi girare lenti strascicando i piedi persone strane sogni a cui non credi  stagliarsi contro il cielo che si imbianca;  nella stanca mattina che si riempie già di vita piangendo un' altra notte che è  finita  attender non sai dove quando il buio tornerà. 
Genova, schiacciata sul mare, sembra cercare  respiro al largo, verso l' orizzonte.  Genova, repubblicana di cuore, vento di sale,  d' anima forte.  Genova che si perde in centro nei labirintici vecchi carrugi,  parole antiche e nuove sparate a colpi come da archibugi.  Genova, quella giornata di luglio, d' un caldo torrido  d' Africa nera.  Sfera di sole a piombo, rombo di gente, tesa atmosfera.  Nera o blu l' uniforme, precisi gli ordini, sudore e rabbia;  facce e scudi da Opliti, l' odio di dentro come una scabbia.  Ma poco più lontano, un pensionato ed un vecchio cane  guardavano un aeroplano che lento andava macchiando il mare;  una voce spezzava l' urlare estatico dei bambini.   Panni distesi al sole, come una beffa, dentro ai giardini.  Uscir di casa a vent' anni è quasi un obbligo, quasi un dovere,  piacere d' incontri a grappoli, ideali identici, essere e avere,  la grande folla chiama, canti e colori, grida ed avanza,  sfida il sole implacabile, quasi incredibile passo di danza.  Genova chiusa da sbarre, Genova soffre come in prigione,  Genova marcata a vista attende un soffio di liberazione.  Dentro gli uffici uomini freddi discutono la strategia  e uomini caldi esplodono un colpo secco, morte e follia.  Si rompe il tempo e l' attimo, per un istante, resta sospeso,   appeso al buio e al niente, poi l' assurdo video ritorna acceso;  marionette si muovono, cercando alibi per quelle vite  dissipate e disperse nell' aspro odore della cordite.   Genova non sa ancora niente, lenta agonizza, fuoco e rumore,  ma come quella vita giovane spenta, Genova muore.  Per quanti giorni l' odio colpirà ancora a mani piene.  Genova risponde al porto con l' urlo alto delle sirene.  Poi tutto ricomincia come ogni giorno e chi ha la ragione,  dico nobili uomini, danno implacabile giustificazione,  come ci fosse un modo, uno soltanto, per riportare  una vita troncata, tutta una vita da immaginare.  Genova non ha scordato perché è difficile dimenticare,  c' è traffico, mare e accento danzante e vicoli da camminare.  La Lanterna impassibile guarda da secoli gli scogli e l' onda.  Ritorna come sempre, quasi normale, piazza Alimonda.   La salvia splendens luccica, copre un' aiuola triangolare,  viaggia il traffico solito scorrendo rapido e irregolare.  Dal bar caffè e grappini, verde un' edicola vende la vita.  Resta, amara e indelebile, la traccia aperta di una ferita 
Piccola città, bastardo posto, appena nato ti compresi  o fu il fato che in tre mesi mi spinse via?  Piccola città, io ti conosco, nebbia e fumo, non so darvi  il profumo del ricordo che cambia in meglio  ma sono qui nei pensieri le strade di ieri e tornano  visi e dolori e stagioni, amori e mattoni che parlano.  Piccola città, io poi rividi le tue pietre sconosciute  le tue case diroccate da guerra antica mia nemica strana, sei lontana coi peccati, fra macerie  e fra giochi consumati dentro al Florida cento finestre, un cortile, le voci, le liti e la miseria io, la montagna nel cuore, scoprivo l' odore del dopoguerra. Piccola città, vetrate viola, primi giorni della scuola la parola e il mesto odore di religione vecchie suore nere, con che fede in quelle sere avete dato a noi il senso di peccato e di espiazione. Gli occhi guardavano voi ma sognavan gli eroi, le armi e la bilia correva la fantasia verso la prateria, fra la Via Emilia e il West Sciocca adolescenza, falsa e stupida innocenza, continenza vuoto mito americano di terza mano pubertà infelice, spesso urlata a mezza voce a toni acuti casti affetti denigrati cercati invano se penso a un giorno o a un momento ritrovo soltanto malinconia è tutto un incubo scuro, un periodo di buio gettato via Piccola città, vecchia bambina, che mi fu tanto fedele a cui fui tanto fedele tre lunghi mesi angoli di strada, testimoni degli erotici miei sogni frustrazioni e amori a vuoto, mai compresi. Dove sei ora, che fai? Neghi ancora o ti dai sabato sera?  Quelle di adesso disprezzi o invidi e singhiozzi se passano davanti a te? Piccola città, vecchi cortili, sogni primaverili, rime e fedi giovanili bimbe ora vecchie piango e non rimpiango la tua polvere e il tuo fango le tue vite, le tue pietre, l' oro e il marmo, le catapecchie così diversa sei adesso io son sempre lo stesso, sempre diverso  cerco le notti ed il fiasco, se muoio rinasco finché non finirà. 
Ma che piccola storia ignobile mi tocca raccontare così solita e banale come tante che non merita nemmeno due colonne su un giornale o una musica, o parole un po'  rimate che non merita nemmeno l' attenzione della gente quante cose più importanti hanno da fare. Se tu te la sei voluta a loro non importa niente te l' avevan detto che finivi male. Ma se tuo padre sapesse qual è stata la tua colpa rimarrebbe sopraffatto dal dolore uno che poteva dire: Guardo tutti a testa alta immaginasse appena il disonore! Lui che quando tu sei nata mise via quella bottiglia per aprirla il giorno del tuo matrimonio ti sognava laureata, era fiero di sua figlia se solo immaginasse la vergogna E pensare a quel che ha fatto per la tua educazione buone scuole e poca e giusta compagnia allevata nei valori di famiglia e religione di ubbidienza, castità e di cortesia. Dimmi allora quel che hai fatto chi te l' ha mai messo in testa o dimmi dove e quando l' hai imparato. Ché non hai mai visto in casa una cosa men che onesta e di certe cose non s' è mai parlato. E tua madre che da madre qualche cosa l' ha intuita e sa leggere da madre ogni tuo sguardo devi chiederle perdono dire che ti sei pentita che hai capito che disprezzi quel tuo sbaglio però come farai a dirle che nessuno ti ha costretta o dirle che provavi anche piacere? Questo non potrà capirlo perché lei da donna onesta l' ha fatto quasi sempre per dovere. E di lui non dire male sei anche stata fortunata in questi casi sai, lo fanno in molti. Sì, lo so, quando lo hai detto come si usa ti ha lasciata ma ti ha trovato l' indirizzo e i soldi. Poi ha ragione, non potevi dimostrare che era suo e poi non sei neanche minorenne. Ed allora questo sbaglio è stato proprio tutto tuo noi non siamo perseguibili per legge. E così ti sei trovata come a un tavolo di marmo desiderando quasi di morire presa come un animale macellato stavi urlando ma quasi l' urlo non sapeva uscire. E così ti sei trovata fra paure e fra rimorsi davvero sola fra le mani altrui e pensavi nel sentire nella carne tua quei morsi di tuo padre, di tua madre e anche di lui. Ma che piccola storia ignobile sei venuta a raccontarmi non vedo proprio cosa posso fare. Dirti qualche frase usata per provare a consolarti o dirti: è fatta ormai non ci pensare è una cosa che non serve a una canzone di successo non vale due colonne sul giornale. Se tu te la sei voluta cosa vuoi mai farci adesso e i politici han ben altro a cui pensare. 
La giapponese rise con i semi in mano poi, con un gesto lieve, in aria li gettò al volo di piccioni che, planando piano con remiganti aperte al suolo si allargò.  La piazza di San Marco si fermò un istante Firenze, in primavera, quasi scomparì e rimanesti solo, là, nell' inquietante primavera dei vent' anni che nell' anima fiorì.  E andasti ad aspettarla con il cuore in gola e dentro un' emozione antica ti bruciò Sciamavano ragazze fuori dalla scuola riempiendo quella strada che s' illuminò.  di voci, risa, grida, gioventù e richiami ma la sua voce chiara il nome tuo chiamò ti corse incontro accesa, ti afferrò le mani vi guardaste silenziosi e poi forte ti abbracciò.  E credevate che sarebbe stato eterno quell' amore quel fiore non avrebbe mai visto l' inverno quel giorno non sarebbe mai mutato in sera per voi sarebbe stata sempre, sempre primavera.  Adesso dove sei, bimba d' allora con i tuoi sedici anni e il tuo sorriso? Chissà se senti che ti pensa in questo autunno che consuma ora piano anche il ricordo del tuo viso?  Ma i giovani s' illudono d' essere immortali e che ogni storia duri per l' eternità non sanno quanti fili, trame occasionali si tessono o svaniscono in casualità.  Una stagione muore, un' altra prende il volo sai quando inizia, non se e quando finirà ma è bella l' illusione di un momento solo quella luce che ti abbaglia, anche se si spegnerà.  Ma allora, a pranzo in una trattoria scrutando ansiosi il tempo che passava poi un cinemino persi in galleria per qualche bacio che però bastava.  Di corsa al treno per il tuo ritorno l' ultimo bacio lungo il marciapiede tanto veloce volò via quel giorno poco quel tempo da passare assieme.  Di ritornare forse le giurasti mentre era ferma, immobile nel pianto parole perse, so che non tornasti da quella donna allora amata tanto  E tutto è solo un episodio, un giorno un uscio chiuso che non si aprirà una partenza che non ha ritorno come il tempo in questo autunno che la nebbia scioglierà.  Ed io rimasi solo là nell' inquietante  atmosfera dell' autunno che quest' anima ferì. 
Di antichi fasti la piazza vestita grigia guardava la nuova sua vita  come ogni giorno la notte arrivava frasi consuete sui muri di Praga.   Ma poi la piazza fermò la sua vita e breve ebbe un grido la folla smarrita  quando la fiamma violenta ed atroce spezzò gridando ogni suono di voce.   Son come falchi quei carri appostati corron parole sui visi arrossati  corre il dolore bruciando ogni strada e lancia grida ogni muro di Praga.   Quando la piazza fermò la sua vita sudava sangue la folla ferita  quando la fiamma col suo fumo nero lasciò la terra e si alzò verso il cielo.  Quando ciascuno ebbe tinta la mano quando quel fumo si sparse lontano  Jan Hus di nuovo sul rogo bruciava all' orizzonte del cielo di Praga.  Dimmi chi sono quegli uomini lenti coi pugni stretti e con l' odio fra denti dimmi chi sono quegli uomini stanchi di chinar la testa e di tirare avanti  Dimmi chi era che il corpo portava la città intera che lo accompagnava la città intera che muta lanciava una speranza nel cielo di Praga. 
E guardo fuori dalla finestra e vedo quel muro solito che tu sai  sigaretta o penna nella mia destra simboli frivoli che non hai amato mai quello che ho addosso non ti è mai piaciuto racconto e dico e ti sembro muto fumare e scrivere ti suona strano meglio le mani di un artigiano  e cancellarmi è tutto quel che fai Ma io sono fiero del mio sognare di questo eterno mio incespicare e rido in faccia a quello che cerchi e che mai avrai.   Non sai che ci vuole scienza ci vuol costanza ad invecchiare senza maturità ma maturo o meno io ne ho abbastanza della complessa tua semplicità ma poi chi ha detto che tu abbia ragione coi tuoi also sprach di maturazione  o è un' illusione pronta per l' uso da eterna vittima d' un sopruso abuso d' un mondo chiuso e fatalità. Ognuno vada dove vuole andare ognuno invecchi come gli pare ma non raccontare a me che cos' è la libertà.   La libertà delle tue pozioni di yoga, di erbe, psiche e di omeopatia, di manuali contro le frustrazioni le inibizioni che provavi qui a casa mia la noia data da uno non pratico che non ha il polso di un matematico che coi motori non ci sa fare e che non sa neanche guidare un tipo perso dietro le nuvole e la poesia. Ma ora scommetto che vorrai provare  quel che con me non volevi fare fare l' amore, tirare tardi, o la fantasia.   La fantasia può portare male se non si conosce bene come domarla ma costa poco, val quel che vale e nessuno ti può più impedire di adoperarla io se dio vuole non son tuo padre non ho nemmeno le palle quadre tu hai la fantasia delle idee contorte vai con la mente e le gambe corte  poi avrai sempre il momento giusto per sistemarla le vie del mondo ti sono aperte tanto hai le spalle sempre coperte  ed avrai sempre le scuse buone per rifiutarla.   Per rifiutare sei stata un genio sprecando il tempo a rifiutare me ma non c' è un alibi, non c' è rimedio se guardo bene no, non c' è un perché nata di marzo, nata balzana casta che sogna d' esser puttana quando sei dentro vuoi esser fuori cercando sempre i passati amori  ed hai annullato tutti fuori che te ma io qui ti inchiodo a quei tuoi pensieri quei quattro stracci in cui hai buttato l' ieri persa a cercar per sempre quello che non c' è. 
Il cannone è una sagoma nera contro il cielo cobalto  ed il gallo passeggia impettito dentro il nostro cortile se la guerra è finita perché ti si annebbia di pianto questo giorno d' aprile  Ma il paese è in festa e saluta i soldati tornati mentre mandrie di nuvole pigre dormono sul campanile ed ognuno ritorna alla vita come i fiori dei prati come il vento di aprile  E la Russia è una favola bianca che conosci a memoria e che sogni ogni notte stringendo la sua lettera breve le cicogne sospese nell' aria il suo viso bagnato di neve  E l' Italia cantando ormai libera allaga le strade sventolando nel cielo bandiere impazzite di luce e tua madre prendendoti in braccio piangendo sorride mentre attorno qualcuno una storia o una vita ricuce e chissà se hai addosso un cappotto o se dormi in un caldo fienile sotto il glicine tuo padre lo aspetti con il sole d' aprile  È domenica e in bici con lui hai più anni e respiri l' odore delle sue sigarette e del fiume che morde il pontile si dipinge d' azzurro o di fumo ogni vago timore in un giorno di aprile  Ma nei suoi sogni continua la guerra e lui scivola ancora sull' immensa pianura e rivela in quell' attimo breve le cicogne sospese nell' aria, i compagni coperti di neve  E l' Italia è una donna che balla sui tetti di Roma nell' amara dolcezza dei film dove canta la vita ed un papa si affaccia e accarezza i bambini e la luna mentre l' anima dorme davanti a una scatola vuota  Suona ancora per tutti campana e non stai su nessun campanile perché dentro di noi troppo in fretta ci allontana quel giorno di aprile. 
La vedi nel cielo quell' alta pressione? La senti una strana stagione? Ma a notte la nebbia ti dice d' un fiato che il Dio dell' inverno è arrivato. Lo senti un aereo che porta lontano? Lo senti quel suono di un piano di un Mozart stonato che prova e riprova ma il senso del vero non trova? Lo senti il perché di cortili bagnati di auto a morire nei prati la pallida linea di vecchie ferite di lettere ormai non spedite? Lo vedi il colore di favole spente? Lo sai che non siamo più niente? Non siamo un aereo né un piano stonato stagione, cortile od un prato.  Conosci l' odore di strade deserte che portano a vecchie scoperte a nafta, telai, ciminiere corrose a periferie misteriose a rotaie implacabili per nessun dove a letti, a brandine, ad alcove? Lo sai che colore han le nuvole basse e i sedili di un' ex terza classe? l' angoscia che dà una pianura infinita Hai voglia di me e della vita di un giorno qualunque, di una sponda brulla? Lo sai che non siamo più nulla? Non siamo una strada né malinconia un treno o una periferia non siamo scoperta né sponda sfiorita non siamo né un giorno né vita.  Non siamo la polvere di un angolo tetro né un sasso tirato in un vetro lo schiocco del sole in un campo di grano non siamo, non siamo, non siamo. Si fa a strisce il cielo e quell' alta pressione è un film di seconda visione, è l' urlo di sempre che dice pian piano Non siamo, non siamo, non siamo. 
La casa sul confine della sera oscura e silenziosa se ne sta  respiri un' aria limpida e leggera e senti voci forse di altra età.  La casa sul confine dei ricordi, la stessa sempre, come tu la sai  e tu ricerchi là le tue radici se vuoi capire l' anima che hai.  Quanti tempi e quante vite sono scivolate via da te  come il fiume che ti passa attorno  tu che hai visto nascere e morire gli antenati miei  lentamente, giorno dopo giorno  ed io l' ultimo ti chiedo se conosci in me qualche segno, qualche traccia di ogni  vita  o se solamente io ricerco in te risposta ad ogni cosa non capita.  Ma è inutile cercare le parole, la pietra antica non emette suono  o parla come il mondo e come il sole, parole troppo grandi per un uomo.  E te li senti dentro quei legami: i riti antichi e i miti del passato,  e te li senti dentro come mani, ma non comprendi più il significato.  Ma che senso esiste in ciò che è nato dentro ai muri tuoi?  Tutto è morto e nessuno ha mai saputo,  o solamente non ha senso chiedersi:  io più mi chiedo e meno ho conosciuto.  Ed io l' ultimo ti chiedo se così sarà per un altro dopo che vorrà capire,  e se l' altro dopo qui troverà il solito silenzio senza fine.  La casa è come un punto di memoria le tue radici danno la saggezza e proprio questa è forse la risposta e provi un grande senso di dolcezza 
Samantha scende le scale di un policentro attrezzato comunale trent' anni e poi l' appartamento sarà suo, o meglio, dei suoi genitori che ogni mese devono strappare il mutuo da uno stipendio da fame, ma Milano è tanto grande da impazzire e il sole incerto becca di sguincio, in questa domenica d' aprile ogni pietra, ogni portone ed ogni altro ammennicolo urbanistico. Ma Samantha saltella, non sa d' avere lunghe gambe da cervo e il seno, come si dice, in fiore, teso, sopra a un corpo ancora acerbo e Samantha, Samantha ancora non sa d' avere un destino da modella e corre allegra lungo i graffiti osceni delle scale quasi donna, quasi bella. E fuori Milano muore di malinconia, di sole che tramonta là in periferia di auto del ritorno, famiglie, freni e gas di scarico. Lontano il centro è quasi un altro mondo San Siro un urlo che non cogli a fondo ti taglia un senso vago di infinito panico. Spunta un gasometro dietro a muri neri, oziosi vagolano i tuoi pensieri e in aria il cielo è un qualche cosa viola carico. Andrea è giù nel cortile, jeans regolari e faccia da vinile, giacca a vento come dio comanda e legata al polso la bandana, un piede contro al muro e lì l' aspetta perché vuol parlarle, niente, forse d' amore ma non sa dire parole quasi lombarde che non sanno uscire e si accende rabbioso una Marlboro di alibi, e si guardano di sbieco, appena un cenno istintivo di saluto ma a Samantha batte il cuore da morire mentre Andrea rimane muto e lei ritornerà con le MS per suo padre steso davanti a qualche canale e lui mediterà al bar dietro a una birra che la vita può far male. E Milano sembra che stia lì a abbracciarsi quei che non sapranno più parlarsi solo sfiorarsi in un momento vago e via. Samantha presto cambierà quartiere per un destino che non sa vedere e Andrea diventerà padrone di una pizzeria. Ed io, burattinaio di parole, perché mi perdo dietro a un primo sole perché mi prende quest' assurda nostalgia? 
Ricordi? Le strade erano piene di quel lucido scirocco che trasforma una realtà abusata e la rende irreale sembravano alzarsi le torri in un largo gesto barocco e in via dei Giudei volavano velieri, come in un porto canale. Tu, dietro al vetro di un bar impersonale seduto a un tavolo da poeta francese con la tua solita faccia aperta ai dubbi e un po'  di rosso, routine dentro al bicchiere pensai d' entrare per stare assieme a bere e a chiacchierare di nubi. Ma lei arrivò affrettata, danzando nella rosa di un abito di percalle che le fasciava i fianchi e cominciò a parlare, ed ordinò qualcosa mentre nel cielo rinnovato correvano le nubi a branchi e le lacrime si aggiunsero al latte di quel tè e le mani disegnavano sogni e certezze ma io sapevo come ti sentivi schiacciato fra lei e quell' altra che non sapevi lasciare tra i tuoi due figli e l' una e l' altra morale come sembravi inchiodato. Lei si alzò, con un gesto finale poi andò via, senza voltarsi indietro mentre quel vento la riempiva di ricordi impossibili di confusione e immagini. Lui restò, come chi non sa proprio cosa fare cercando ancora chissà quale soluzione ma è meglio poi, un giorno solo da ricordare che ricadere in una nuova realtà sempre identica. Ora non so davvero dove lei sia finita se ha partorito un figlio o come inventa le sere lui abita da solo e divide la vita tra il lavoro, versi inutili e la routine di un bicchiere. Soffiasse davvero quel vento di scirocco e arrivasse ogni giorno per spingerci a guardare dietro la faccia abusata delle cose nei labirinti oscuri delle case dietro lo specchio segreto di ogni viso dentro di noi. 
La notte è quieta senza rumore, c' è solo il suono che fa il  silenzio e l' aria calda porta il sapore di stelle e assenzio. Le dita sfiorano le pietre calme, calde di un sole memoria o mito il buio ha preso con sé le palme, sembra che il giorno non sia esistito. lo, la vedetta, l' illuminato, guardiano eterno di non so cosa cerco innocente o perché ho peccato la luna ombrosa. E aspetto immobile che si spanda l' onda di tuono che seguirà al lampo secco di una domanda, la voce d' uomo che chiederà  Shomèr ma mi-llailah? Shomèr ma mi-lell'  Shomèr ma mi-llailah, ma mi-lell'  Shomèr ma mi-llailah? Shomèr ma mi-lell'  Shomèr ma mi-llailah, ma mi-lell'  Shomèr ma mi-llailah? Shomèr ma mi-lell'  Shomèr ma mi-llailah, ma mi-lell'   Sono da secoli, o da un momento fermo in un vuoto in cui tutto tace non so più dire da quanto sento angoscia o pace. Coi sensi tesi fuori dal tempo, fuori dal mondo sto ad aspettare che in un sussurro di voci o vento qualcuno venga per domandare. E li avverto, radi come le dita, ma sento voci, sento un brusio e sento d' essere l' infinita eco di Dio. E dopo, innumeri come sabbia, ansiosa e anonima oscurità ma voce sola di fede o rabbia, notturno grido che chiederà  Shomèr ma mi-llailah? Shomèr ma mi-lell'  Shomèr ma mi-llailah, ma mi-lell'  Shomèr ma mi-llailah? Shomèr ma mi-lell'  Shomèr ma mi-llailah, ma mi-lell'  Shomèr ma mi-llailah? Shomèr ma mi-lell'  Shomèr ma mi-llailah, ma mi-lell'   La notte, udite, sta per finire, ma il giorno ancora non è arrivato sembra che il tempo nel suo fluire resti inchiodato. Ma io veglio sempre, perciò insistete, voi lo potete, ridomandate! Tornate ancora se lo volete, non vi stancate! Cadranno i secoli, gli dei e le dee, cadranno torri, cadranno regni e resteranno di uomini e idee, polvere e segni. Ma ora capisco il mio non capire, che una risposta non ci sarà che la risposta sull' avvenire è in una voce che chiederà  Shomèr ma mi-llailah? Shomèr ma mi-lell'  Shomèr ma mi-llailah, ma mi-lell'  Shomèr ma mi-llailah? Shomèr ma mi-lell'  Shomèr ma mi-llailah, ma mi-lell'  Shomèr ma mi-llailah? Shomèr ma mi-lell'  Shomèr ma mi-llailah, ma mi-lell'  
Ma che cosa c' è in fondo a quest' oggi di mezza festa e di  quasi male di coppie che passano sfilacciate come garze stese contro il secco cielo  autunnale di gente che si frantuma in un fiato senza soffrire, senza capire, e i tuoi pensieri sono solo uno iato tra addormentarsi e morire. Ma che cosa c' è in fondo a questa notte, quando l' ora del lupo guaisce e il nuovo giorno non arriva mai, mai, e il buio è un fischio lontano che non  finisce di minuti lunghi come il sudore, di ore che tagliano come falci e i tuoi pensieri solo un cane in chiesa che tutti prendono a calci. Ma cosa c' è, cosa c' è? Atrii a piastrelle di stazioni secondarie strade più strade di avventure solitarie, clown della notte, valigie vuote piene di trucchi per tragedie immaginarie.  Telecomandi per i quotidiani inferni, battute argute di architetti postmoderni amanti andate, piaceri a rate, pallottolieri per contare estati e inverni. Ma che cosa c' è proprio in fondo in fondo, quando bene o male faremo due conti e i giorni goccioleranno come i rubinetti nel buio e diremo Un momento, aspetti per non esser mai pronti signora Bovary, coraggio pure, tra gli assassini e gli avventurieri in fondo a quest' oggi c' è ancora la notte in fondo alla notte c' è ancora, c' è ancora. 
Quanto tempo è passato da quel giorno d' autunno  di un ottobre avanzato, con il cielo già bruno fra sessioni di esami, giorni persi in pigrizia giovanili ciarpami, arrivò la notizia  Ci prese come un pugno, ci gelò di sconforto sapere a brutto grugno che Guevara era morto in quel giorno d' ottobre in terra boliviana  era tradito e perso Ernesto Che Guevara  Si offuscarono i libri, si rabbuiò la stanza perché con lui era morta una nostra speranza erano gli anni fatati di miti cantati e di contestazioni erano i giorni passati a discutere e a tessere le belle illusioni  Che Guevara era morto, ma ognuno lo credeva  che con noi il suo pensiero nel mondo rimaneva Che Guevara era morto, ma ognuno lo credeva  che con noi il suo pensiero nel mondo rimaneva  Passarono stagioni, ma continuammo ancora a mangiare illusioni e verità a ogni ora anni di ogni scoperta, anni senza rimpianti Forza Compagni, all' erta, si deve andare avanti!  E avanti andammo sempre con le nostre bandiere e intonandole tutte quelle nostre chimere In un giorno d' ottobre, in terra boliviana con cento colpi è morto Ernesto Che Guevara  Il terzo mondo piange, ognuno adesso sa  che Che Guevara è morto, mai più ritornerà ma qualcosa cambiava, finirono i giorni di quelle emozioni  e rialzaron la testa i nemici di sempre contro le ribellioni   Che Guevara era morto e ognuno lo capiva  che un eroe si perdeva, che qualcosa finiva Che Guevara era morto e ognuno lo capiva  che un eroe si perdeva, che qualcosa finiva  E qualcosa negli anni terminò per davvero  cozzando contro gli inganni del vivere giornaliero i Compagni di un giorno o partiti o venduti sembra si giri attorno a pochi sopravvissuti  Proprio per questo ora io vorrei ascoltare  una voce che ancora incominci a cantare In un giorno d' ottobre, in terra boliviana con cento colpi è morto Ernesto Che Guevara  Il terzo mondo piange, ognuno adesso sa che Che Guevara è morto, forse non tornerà ma voi reazionari tremate, non sono finite le rivoluzioni e voi, a decine, che usate parole diverse, le stesse prigioni  da qualche parte un giorno, dove non si saprà dove non l' aspettate, il Che ritornerà da qualche parte un giorno, dove non si saprà dove non l' aspettate, il Che ritornerà 
Statale 17 il sole cade a picco  tre giorni sulla strada nessuno che mi carichi  nessuno che si fermi mentre tu chissà se aspetti me  mentre qui l' asfalto che si scioglie brucia i tacchi alle mie scarpe  sono a terra senza un soldo chissà mai se arriverò da te.  Statale 17 com' è lunga da far tutta  romba svelto l' autotreno questo cielo ancor sereno  sembra esplodere d' estate mentre tu chissà se pensi a me  mentre qui mi sento solo al mondo senza un cane che mi cerchi  son sudato e sono sporco chissà mai se arriverò da te.  Statale 17 sembri esplodere nel sole.  Statale 17 alzo il dito inutilmente.  Statale 17 lungo nastro di catrame la gente bene dorme sei deserta all' orizzonte a quest' ora non c' è un cane che mi voglia prender su.   Statale 17 sei triste nella sera non alzo più la mano cammino piano piano sulla strada ormai deserta mentre tu chissà se aspetti ancora  mentre qui la strada che si sperde sembra un letto di cemento sono mortalmente stanco chissà mai se arriverò da te. 
Ma guarda quante stelle questa sera fino alla linea curva d' orizzonte  ellissi cieca e sorda del mistero là dietro al monte si fingono animali favolosi pescatori che lanciano le reti re barbari o cavalli corridori lungo i pianeti  e sembrano invitarci da lontano per svelarci il mistero delle cose  o spiegarci che sempre camminiamo fra morte e rose  o confonderci tutto e ricordarci che siamo poco, che non siamo niente  e che è solo un pulsare illimitato ma indifferente.   Ma guarda quante stelle su nel cielo sparse in incalcolabile cammino  tu credi che disegnino la traccia del destino?  E che la nostra vita resti appesa a un nastro tenue di costellazioni  per stringerci in un laccio e regalarci sogni e visioni tutto sia scritto in chiavi misteriose effemeridi che guidano ogni azione  lasciandoci soltanto il vano filtro dell' illusione  e che l' ambiguo segno dei Gemelli governi il corso della mia stagione  scontrandosi e incontrandosi nel cielo dello Scorpione?   Ma guarda quante stelle incastonate che senso avranno mai? Che senso abbiamo?  Sembrano dirci in questa fine estate siamo e non siamo.  E che corriamo come il Sagittario tirando frecce a simboli bastardi  antiche bestie, errore visionario segni bugiardi.  C' erano ancora prima del respiro ci saranno alla nostra dipartita  forse fanno ballare appesa a un filo la nostra vita  e in tutto quel chiarore sterminato dove ogni lontananza si disperde  guardando quel silenzio smisurato l' uomo si perde. 
Pedro, Cassio ed anche me, quella mattina Sotto una neve che imbiancava tutto Dovevamo incontrare su in collina L' altro compagno, Figl'  del Biondo, il Brutto  Il vento era ghiacciato e per la schiena Sentivamo un gran gelo da tremare C' era un freddo compagni su in collina Che non riuscivi neanche a respirare  Andavamo via piano, E te cammina! Perché veloci non si poteva andare Ma in mano tenevam la carabina Ci fossero dei Crucchi a cui sparare  Era della brigata Il Brutto su in collina Ad un incrocio forse c' era già E insieme all' altra stampa clandestina Doveva consegnarci l' Unità  Ma Pedro si è fermato e stralunato Gridò Compagni mi si gela il cuore Legato a tutto quel filo spinato Guardate là che c' è il Brutto, è la che muore  Non capimmo più niente e di volata Tutti corremmo su per la stradina Là c' era il Brutto tutto sfigurato Dai pugni e i calci di quegl' assassini  Era scalzo, né giacca né camicia Lungo un filo alla vita e tra le mani Teneva un' asse di legno e con la scritta Questa è la fine di tutti i partigiani 
 Vuoi fare il talkin' ?  Facciamo il talkin' , ma sai parlare?  Se so parlare? Come lo facciamo?  Facciamo così: fai la prima strofa tu, va bene? E poi seguo io, fai un' altra  tu e seguo io, e così via.  Comincio io?  Sì!  Partiamo di sera verso Milano io, Antonio l' americano,Boy-Boy il cane, quattro chitarre, Dodo Veroli, niente ragazze. Quelle le troviamo su, meno Boy-Boy che legge Linus, lui va solo a bracchette.   My turn, but I' ll do a little different.  Late last night when the moon was high we keep the boat Boy-Boy and I with a loaded car right up to the brim wouldn' t want to leave out any of my women. So took along seven harmonicas, six guitars, five cigars,four extras, three bottles of Bourbon, two bottles of wine one lump of sugar from a cappuccino, naturalmente.   Provi tu Francesco? Ma devo consigliarti: se fai come hai fatto prima  dobbiamo rifare tutto!  Va bene.  Mangiamo un panino, trovato il dormire, ci restano in tasca duemila lire, tre plettri un po'  usati, venti cerini, sei sigarette e due tesserini dell' autobus naturalmente, Boy-Boy che non sa guidare li userà per andare a donne (pardon, a cagnette).   This is the next thing that happened.  Your autostrada was all turn turning with a car wadlen like a land of turtle. And then, two I' ve forgotten to mention before, yeah! Francesco Antonio kneeling on the floor (said you were kneeling), sat there praying, but it wasn' t the name of the Pope they were saying.  Tardi la notte dormendo ho sognato che Bob Dylan ero diventato giravo il mondo con la chitarra, e Ursula Andress era la mia ragazza triste risveglio: c' era Alan con me! It was a bad dream.   Wasn' t a dream! Penso che potrei far migliore il mio italiano, però.  Tardi la notte dormendo ho sognato that Barry McGuire ero diventato. Giravo il mondo con la chitarra, Brigitte Bardot era la mia ragazza. Triste risveglio, c' era Francesco con me. It was a wet dream.   Prova in inglese, Francesco, dài.  Some say Milano is like your town: lots of people running around. But no one worrying about when late 'cause when they get there they still got their way. People and the rechange. Just a few building arrange here in Milano. 
Volete del gran sesso È richiesto a piene mani, a veh,  se volete ve lo dò. La canzone sul sesso non è una vera canzone, per chi non la  conosce è un blues parlato, è un talking blues che parla di questo  problema che, chi più chi meno, ci attanaglia tutti. Io fui attanagliato dal  problema del sesso una volta, mi sembra nel ' 52, però ne conservo buona  memoria, ancora, per poterne parlare. Se c' è una cosa di moda adesso fatto sicuro è proprio il sesso! Cristo, quello a vagoni!  Anche Alighieri col sesso prendo e la Divina Commedia a dispense vendo: la carne in fiamme, peccatori e peccatrici sensazioni paradisiache. E vendono, eh? Ma moltissimo! Comunque alla scuola media statale hanno iniziato un piano di educazione sessuale: sembra impossibile, eppure è vero ed è voluto dal Ministero. Non ci credete? Andate e vedete Hanno già stanziato due miliardi per comperare i cavoli.  Ma questo fatto dell' educazione sessuale non è ben visto dalla nazione morte alla pillola atea e nociva! Per l' aspirina si gridi evviva! Che poi fa lo stesso effetto: non bisogna prenderla prima  o dopo; bisogna prenderla invece! E passano anche quei noiosi mal di testa, come  disse Maria Antonietta. Italia per bene, ti sveglia, ti desta intendi l' orecchio, solleva la testa! I giovani d' oggi han scoperto, oh vergogna chi porta i bambini non è la cicogna! Vedo sempre dei visi meravigliati a questo punto. Io non  lo so come sia Fatto anticattolico e comunista! Il Ministero delle cicogne è  in crisi! Ho visto in giro un pio proclama che al religioso buon sess er buon senso chiama. Fare l' amore fa male al cuore! Dov' entra il sesso, metaforicamente parlando, entra il dottore! E non si parli soprattutto di antifecondativi! Visto che i  bimbi nascono sotto i cavoli, al massimo di anticrittogamici! Ma c' è sempre  qualcosa che dà un dolore, a qualcuno. La corruzione quand' è iniziata non c' è più niente che può fermarla.E lì, dice:  facile uno comincia e poi non smette più, capisc mia È difficilissimo  fermarlo. Degli amici, delle sere, trattenuti per le spalle: Do ma dove vuoi  andare? No io ci vado, io ci va Ma no stà  con noi No no  Così, scene terrificanti, veramente. No, capisci uno comincia con quelle cose  leggere che fa verso i sedici-diciassette anni, poi si abitua, prende il vizio e  non c' è più niente da fare, eh? Diventa un drogato. E dà l' assuefazione! Dà:  perdita della memoria, perdita dei riflessi, poca voglia di lavorare e vengon  dei buchi così nella pelle, da tutte le parti: un mio amico li ha avuti. E  poi che faccia male è verissimo: c' è stato un rapporto americano, tipo quello  sul fumo. Avete sapete quel famoso rapporto sulle sigarette? Dice che scopare  fa male da morire. I dottori consigliano di farlo almeno col filtro. Dice si  sente un po'  meno, però la salute ne guadagna! La corruzione quand' è iniziata non c' è più niente che può fermarla tutti di sesso siamo ammalati ed al divorzio si è già arrivati! Ciò che dio unisce l' uomo non sciolga! Cioè, è molto meglio un pio colpo di pistola, che col  fatto del delitto d' onore, che dopo un mese e mezzo sei fuori, te ne fotti. E quindi uniamoci gridando al mondo A morte il sesso, serpente immondo! Basta l' amore! Fate la guerra sano rimedio per questa terra.  Non più sovrappopolazione! Non più divorzi! La coscienza è a posto! E ci penseranno i superstiti. 
Coppia che sta silenziosa, un po'  rigida e in posa, a ballare,  una sera la vita è solo una cosa rimasta indietro: non c' è più ma c' era composta e indomenicata, eleganza sfuocata raggiunta a fatica l' oggi ha cambiato facciata, ma di quell' ieri passato io so che tante ne potreste raccontare, e il ricordo stempera e non guasta quante cose e facce da narrare che come si dice un romanzo non basta nate con un rapido: a domani, continuate in giorni di sì e no lampi sotto cieli suburbani e raffica il tango che vi presentò. Lui biella, stantuffo, leva, muscoli, grinta, officina, sole, lei. lei quiete, chitarra, vela, segreti, donna, calore, viole lui bar, alcool, nicotina, capelli indietro, cravatta, bici, lei. lei ràion, lei signorina, la permanente coi ricci. Coppia di fronte a bianchino, anonimo vino frizzante anidride la vita: che buffa cosa, ma se lo dici nessuno ride. Coppia legata dai giorni, partenze e ritorni, fortezza e catena datemi i vostri ricordi, ditemi che ne valeva la pena. Ora le luci son spente, sta uscendo la gente, saluti e rumore ditemi che avete in mente, come una volta, di fare l' amore quello che è stato un segreto di un prato o di un greto, del buio di un viale quel gioco ardente e discreto, d' allora sempre diverso ed uguale. chi lo sa se ciò che è da cercare, ciò che non sai mai se vuoi o non vuoi sia così banale da trovare, sia lungo ogni strada, sia a fianco di noi perso in tante scatole di odori, angoli e tendine che non so impronte di paesaggi e di colori, manciata di un tango che vi accompagnò. Lui biella, stantuffo, leva, muscoli, grinta, officina, sole, lei. lei quiete, chitarra, vela, segreti, donna, calore, viole lui bar, alcool, nicotina, capelli indietro, cravatta, bici, lei. lei ràion, lei signorina, lei lei 
Ti ricordi quei giorni?  Uscimmo dopo le canzoni per camminare piano.  Ti ricordi quei giorni?  Gli amici bevevano vino, qualcuno parlava e rideva, noi quasi lontano,  vicino a te, vicino a me,  e ci parlammo, ognuno per lasciare qualcosa, per creare qualcosa, per avere  qualcosa.  Ti ricordi quei giorni?  I tuoi occhi si incupivano, il tuo viso si arrossava,  e ti stringevi a me nella mia stanza, quasi un respiro,  poi mi dicesti: Basta, perché non voglio guardarti, perché ho paura ad amarti.  E dicesti, e dicesti, e dicesti  Le tue parole quasi io non ricordo più, ma nemmeno tu ricordi niente.  Ora dove sei, e che gente vede il tuo viso e ascolta  le tue parole leggere, le tue sciocchezze leggere, le tue lacrime leggere,  come una volta?  Che cosa dici ora quando qualcuno ti abbraccia  e tu nascondi la faccia, e tu alzi fiera la faccia e guardi diritto in faccia  come allora?  Qui un poco piove, e un poco il sole; aspettiamo ogni giorno che questa estate  finisca,  che ogni incertezza svanisca  E tu?  Io non ricordo più che voce hai.  Che cosa fai?  Io non credo davvero che quel tempo ritorni ma ricordo quei giorni 
E un altro giorno è andato la sua musica ha finito quanto tempo è ormai passato e passerà! Le orchestre di motori ne accompagnano i sospiri l' oggi dove è andato l' ieri se ne andrà. Se guardi nelle tasche della sera ritrovi le ore che conosci già ma il riso dei minuti cambia in pianto ormai e il tempo andato non ritroverai.  Giornate senza senso come un mare senza vento come perle di collane di tristezza. Le porte dell' estate dall' inverno son bagnate fugge un cane come la tua giovinezza. Negli angoli di casa cerchi il mondo nei libri e nei poeti cerchi te ma il tuo poeta muore e l' alba non vedrà e dove corre il tempo chi lo sa?  Nel sole dei cortili i tuoi fantasmi giovanili corron dietro a delle silvie beffeggianti Si è spenta la fontana si è ossidata la campana perché adesso ridi al gioco degli amanti? Sei pronto per gettarti sulle strade l' inutile bagaglio è dentro in te ma temi il sole e l' acqua prima o poi cadrà e il tempo andato non ritornerà.  Professionisti acuti fra i sorrisi ed i saluti ironizzano i tuoi dubbi sulla vita. Le madri dei tuoi amori sognan trepide dottori ti rinfacciano una crisi non chiarita. La sfera di cristallo si è offuscata e l' aquilone tuo non vola più. Nemmeno il dubbio resta nei pensieri tuoi e il tempo passa e fermalo se puoi.  Se i giorni ti han chiamato tu hai risposto da svogliato il sorriso degli sepcchi è già finito. Nei vicoli e sui muri quel buffone che tu eri è rimasto solo a pianger divertito. Nel seme al vento afferri la fortuna al rosso saggio chiedi i tuoi perché. Vorresti alzarti in cielo a urlare chi sei tu ma il tempo passa e non ritorna più.  E un altro giorno è andato la sua musica ha finito quanto tempo è ormai passato e passerà Tu canti nella strada frasi a cui nessuno bada il domani come tutto se ne andrà. Ti guardi nelle mani e stringi il vuoto se guardi nelle tasche troverai gli spiccioli che ieri non avevi ma il tempo andato non ritornerà. 
La canzone è una penna e un foglio  così fragili fra queste dita,  è quel che non è, è l' erba voglio  ma può essere complessa come la vita.  La canzone è una vaga farfalla  che vola via nell' aria leggera,  una macchia azzurra, una rosa gialla,  un respiro di vento la sera,  una lucciola accesa in un prato,  un sospiro fatto di niente  ma qualche volta se ti ha afferrato  ti rimane per sempre in mente  e la scrive gente quasi normale  ma con l' anima come un bambino  che ogni tanto si mette le ali  e con le parole gioca a rimpiattino.   La canzone è una stella filante  che qualche volta diventa cometa  una meteora di fuoco bruciante  però impalpabile come la seta.  La canzone può aprirti il cuore  con la ragione o col sentimento  fatta di pane, vino, sudore  lunga una vita, lunga un momento.  Si può cantare a voce sguaiata  quando sei in branco, per allegria  o la sussurri appena accennata  se ti circonda la malinconia  e ti ricorda quel canto muto  la donna che ha fatto innamorare  le vite che tu non hai vissuto  e quella che tu vuoi dimenticare.   La canzone è una scatola magica  spesso riempita di cose futili  ma se la intessi d' ironia tragica  ti spazza via i ritornelli inutili;  è un manifesto che puoi riempire  con cose e facce da raccontare  esili vite da rivestire  e storie minime da ripagare  fatta con sette note essenziali  e quattro accordi cuciti in croce  sopra chitarre più che normali  ed una voce che non è voce  ma con carambola lessicale  può essere un prisma di rifrazione  cristallo e pietra filosofale  svettante in aria come un falcone.   Perché può nascere da un male oscuro  che è difficile diagnosticare  fra il passato appesa e il futuro,  lì presente e pronta a scappare  e la canzone diventa un sasso  lama, martello, una polveriera  che a volte morde e colpisce basso  e a volte sventola come bandiera.  La urli allora un giorno di rabbia  la getti in faccia a chi non ti piace  un grimaldello che apre ogni gabbia  pronta ad irridere chi canta e tace.  Però alla fine è fatta di fumo  veste la stoffa delle illusioni,  nebbie, ricordi, pena, profumo:  son tutto questo le mie canzoni 
Van Loon, uomo destinato direi da sempre ad un lavoro più forte che le sue spalle o la sua intelligenza non volevano sopportare sembrò quasi baciato da una buona sorte quando dovette andare sembra però che non sia mai entrato nella storia ma sono cose che si sanno sempre dopo d' altra parte nessuno ha mai chiesto di scegliere neanche all' aquila o al topo poi un certo giorno timbra tutto un avvenire od una guerra spacca come una sassata. Ma ho visto a volte che anche un topo sa ruggire ed anche un' aquila precipitata Quanti anni, giorno per giorno dobbiamo vivere con uno per capire cosa gli nasca in testa o cosa voglia o chi è turisti del vuoto, esploratori di nessuno che non sia io o me Van Loon viveva e io lo credevo morto o peggio inutile, solo per la distanza fra i suoi miti diversi e la mia giovinezza e superbia d' allora, la mia ignoranza che ne sapevo quanto avesse navigato con il coraggio di un Caboto fra le schiume di ogni suo giorno, e che uno squalo è diventato giorno per giorno, pesce di fiume. Van Loon, Van Loon, che cosa porti dentro quando tace la mente e la stagione si dà pace? Insegui un' ombra o quella stessa pace l' hai in te? Vorrei sapere che cosa vedi quando guardi attorno lontani panorami o questo giorno è già abbastanza, è come un nuovo dono per te? Van Loon, Van Loon, a cosa pensi in questo settembrino, nebbieggiare alto che macchia l' Appennino ora che hai tanto tempo per pensare, ma a chi? Vai, vecchio, vai, non temere che avrà una sua ragione ognuno, ed una giustificazione anche se quale non sapremo mai, mai! Ora Van Loon si sta preparando piano al suo ultimo viaggio: i bagagli già pronti da tempo come ogni uomo prudente, o meglio, il bagaglio, quello consueto di un semplice o un saggio, cioè poco o niente, e andrà davvero in un suo luogo o una sua storia con tutti i libri che la vita gli ha proibito con vecchi amici di cui ha perso la memoria con l' infinito, dove anche su quei monti nostri è sempre estate, ma se uno vuole quell' inverno senza affanni che scricchiolava in gelo sotto le chiodate scarpe di un tempo, dei suoi diciott' anni 
Vedi cara è difficile spiegare è difficile parlare dei fantasmi di una mente.  Vedi cara tutto quel che posso dire è che cambio un po'  ogni giorno e che sono differente.  Vedi cara certe volte sono in cielo come un aquilone al vento che poi a terra ricadrà.  Vedi cara, è difficile spiegare è difficile capire se non hai capito già.  Vedi cara certe crisi son soltanto segno di qualcosa dentro che sta urlando per uscire.  Vedi cara certi giorni sono un anno certe frasi sono un niente che non serve più sentire.  Vedi cara le stagioni ed i sorrisi son denari che van spesi con dovuta proprietà.  Vedi cara è difficile spiegare è difficile capire se non hai capito già.  Non capisci quando cerco in una sera un mistero d' atmosfera che è difficile afferrare.  Quando rido senza muovere il mio viso quando piango senza un grido quando invece vorrei urlare.  Quando sogno dietro a frasi di canzoni dietro a libri e ad aquiloni dietro a ciò che non sarà.  Vedi cara è difficile spiegare è difficile capire se non hai capito già.  Non rimpiango tutto quello che mi hai dato che son io che l' ho creato e potrei rifarlo ora.  Anche se tutto il mio tempo con te non dimentico perché questo tempo dura ancora.  Non cercare in un viso la ragione in un nome la passione che lontano ora mi fa.  Vedi cara è difficile spiegare è difficile capire se non hai capito già.  Tu sei molto anche non sei abbastanza e non vedi la distanza che è fra i miei pensieri e i tuoi.  Tu sei tutto ma quel tutto è ancora poco tu sei paga del tuo gioco ed hai già quello che vuoi.  Io cerco ancora e così non spaventarti quando senti allontanarmi fugge il sogno io resto qua.  Sii contenta della parte che tu hai ti dò quello che mi dai chi ha la colpa non si sa.  Cerca dentro per capir quello che sento per sentir che ciò che cerco non è il nuovo. Libertà!  Vedi cara è difficile spiegare è difficile capire se non hai capito già. 
Venerdì Santo prima di sera c' era l' odore di primavera  Venerdì Santo le chiese aperte mostrano in viola che Cristo è morto  Venerdì Santo piene d' incenso sono le vecchie strade del centro o forse è polvere che in primavera sembra bruciare come la cera.   Venerdì Santo stanchi di gente siamo in un buio fatto di niente  Venerdì Santo anche l' amore sembra languore di penitenza  Venerdì Santo muore il Signore Tu muori, amore, fra le mie braccia.  Poi viene sera resta soltanto dolce un ricordo Venerdì Santo. 
Venezia che muore Venezia appoggiata sul mare  la dolce ossessione degli ultimi suoi giorni tristi Venezia la vende ai turisti  che cercano in mezzo alla gente l' Europa o l' Oriente  che guardano alzarsi alla sera il fumo o la rabbia di Porto Marghera.   Stefania era bella Stefania non stava mai male  ma è morta di parto gridando in un letto sudato di un grande ospedale.  Aveva vent' anni, un marito e l' anello nel dito; mi han detto confusi i parenti che quasi il respiro inciampava nei denti.   Venezia è un albergo San Marco è senz' altro anche il nome di una pizzeria,  la gondola costa la gondola è solo un bel giro di giostra.  Stefania d' estate giocava con me nelle vuote domeniche d' ozio.  Mia madre parlava sua madre vendeva Venezia in negozio.   Venezia è anche un sogno di quelli che puoi comperare  però non ti puoi risvegliare con l' acqua alla gola e un dolore al livello del mare.  Il Doge ha cambiato di casa e per mille finestre c' è solo il vagito di un bimbo che è nato c' è solo la sirena di Mestre.   Stefania affondando Stefania ha lasciato qualcosa  Novella Duemila e una rosa sul suo comodino Stefania ha lasciato un bambino.  Non so se ai parenti gli ha fatto davvero del male vederla morire ammazzata,  morire da sola in un grande ospedale.   Venezia è un imbroglio che riempie la testa soltanto di fatalità,  del resto del mondo non sai più una sega Venezia è la gente che se ne frega.  Stefania ha un bambino comprare o smerciare Venezia sarà il suo destino,  può darsi che un giorno saremo contenti di esserne solo lontani parenti. 
Fra krapfen e boiate  le ore strane son volate grasso l' autobus m' insegue lungo il viale. È l' alba è un pugno in faccia verso cui tendo le braccia scoppia il mondo fuori porta San Vitale. E in via Petroni si svegliano preparano libri e caffè e io danzo con Snoopy e con Linus un tango argentino col casqué.  Se fossi più gatto, se fossi un po'  più vagabondo vedrei in questo sole, vedrei dentro l' alba e nel mondo ma c' è da sporcarsi il vestito e c' è da sgualcire il gilè, che mamma mi trovi pulito qui all' alba in via Fabbri 43!  I geni musicali preannunciati dai giornali hanno officiato e i sacri versi hanno cantato le elettriche impazziscono sogni e malattie guariscono son poeti, santi, taumaturghi e vati. Con gioia e tremore li seguo dal fondo della mia città poi chiusa la soglia do sfogo alla mia turpe voglia ascolto Bach!  Se solo affrontassi la mia vita come la morte avrei clown, giannizzeri, nani a stupir la tua corte ma voci imperiose mi chiamano e devo tornare perché ho un posto da vecchio giullare qui in via Paolo Fabbri 43.  Gli arguti intellettuali trancian pezzi e manuali, poi stremati fanno cure di cinismo, son pallidi nei visi e hanno deboli sorrisi solo se si parla di strutturalismo. In fondo mi sono simpatici da quando ho incontrato Descartes ma pensa se le canzonette me le recensisse Ronald Barthes.  Se fossi accademico fossi maestro o dottore ti insignirei in toga di 15 lauree ad honorem ma a scuola ero scarso in latino e il pop non è fatto per me ti diplomerò in canti e in vino qui in via Paolo Fabbri 43.  Jorge Luis Borges mi ha promesso l' altra notte di parlar personalmente col persiano ma il cielo dei poeti è un po'  affollato in questi tempi forse avrò un posto da usciere o da scrivano. Dovrò lucidare i suoi specchi trascriver quartine a Kayyam ma un lauro da genio minore per me sul suo onore non mancherà.  Se avessi coraggio se aprissi del tutto le porte farei fuochi greci e girandole per la tua fronte ma sai cos' io pensi del tempo e lui cosa pensa di me sii saggia come io son contento qui in via Paolo Fabbri 43.  La piccola infelice si è incontrata con Alice ad un summit per il canto popolare. Marinella non c' era, fa la vita in balera ed ha altro per la testa a cui pensare. Ma i miei ubriachi non cambiano soltanto ora bevon di più e il frate non certo la smette per fare lo speaker in TV.  Se fossi poeta se fossi più bravo e più bello avrei nastri e gale francesi per il tuo cappello ma anche i miei eroi sono poveri si chiedono troppi perché già sbronzi al mattino mi svegliano urlando in via Fabbri 43.  Gli eroi su Kawasaki coi maglioni colorati van scialando sulle strade bionde e fredde. Personalmente austero vesto in blu perché odio il nero e ho paura anche di andare in bicicletta. Scartato alla leva del jet-set non piango ma compro le Clark se devo emigrare in America come mio nonno vado in tram.  Se tutto mi uscisse, se aprissi del tutto i cancelli farei con parole ghirlande da ornarti i capelli. Ma madri e morali mi chiudono ritorno a giocare da me do un party con gatti e poeti qui all' alba in via Fabbri 43. 
Mi affascina il mistero delle vite  che si dipanano lungo la scacchiera  di giorni e strade, foto scolorite  memoria di vent' anni o di una sera.  E mi coinvolge l' eterno gocciolare  e il tempo sopra il viso di un passante  e il chiedermi se nei suoi occhi appare  l' insulto di una morte o di un' amante,  la rete misteriosa dei rapporti  che lega coi suoi fili evanescenti  la giostra eterna di ragioni o torti  il rintocco scaglioso dei momenti,  il mondo visto con gli occhi asfaltati  rincorrendo il balletto delle ore  noi che sappiamo dove siamo nati  ma non sapremo mai dove si muore.   Mi piace rovistare nei ricordi  di altre persone, inverni o primavere  per perdere o trovare dei raccordi  nell' apparente caos di un rigattiere:  quadri per cui qualcuno è stato in posa,  un cannocchiale che ha guardato un punto,  un mappamondo, due bijou, una rosa,  ciarpame un tempo bello e ora consunto,  pensare chi può averli adoperati,  cercare una risposta alla sciarada  del perché sono stati abbandonati  come un cane lasciato sulla strada.  Oggetti che qualcuno ha forse amato  ora giacciono lì, senza un padrone,  senza funzione, senza storia o stato,  nell' intreccio di caso o di ragione.   E la mia vita cade in altra vita  ed io mi sento solamente un punto  lungo la retta lucida e infinita  di un meccanismo immobile e presunto.  Tu sei quelli che son venuti prima  che in parte hai conosciuto, e quelli dopo  che non conoscerai, come una rima  vibrante e bella, però senza scopo.  è  inutile cercare una risposta,  sai che non ce ne sono e allora tenti  un bussare distratto a quella porta  che si chiuse soltanto ai sentimenti.  Non saprai e non sai.  Questo dolore che vagli fra le magli di un tuo cribro  svanisce un po'  nel contemplare un fiore  si scorda fra le pagine di un libro.   Perché non si fa a meno di altre vite  anche rubate a pagine che sfogli  oziosamente, e ambiguo le hai assorbite  da fantasmi inventati che tu spogli  rivestendoti in loro piano piano  come se ti scoprissi in uno specchio  L' Uomo a Dublino, o l' ultimo Mohicano  che ai 25 si sentiva vecchio.  E percorriamo strade non più usate  figurando chi un giorno ci passava  e scrutiamo le case abbandonate  chiedendoci che vite le abitava,  perché la nostra è sufficiente appena  ne mescoliamo inconsciamente il senso;  siamo gli attori ingenui di un palcoscenico misterioso e immenso 
Vorrei conoscer l' odore del tuo paese camminare di casa nel tuo giardino  respirare nell' aria sale e maggese gli aromi della tua salvia e del rosmarino. Vorrei che tutti gli anziani mi salutassero parlando con me del tempo o dei giorni andati  vorrei che gli amici tuoi tutti mi parlassero come se amici fossimo sempre stati.  Vorrei incontrare le pietre, le strade, gli usci i ciuffi di paritaria attaccati ai muri le strisce delle lumache nei loro gusci capire tutti gli sguardi dietro agli scuri  e lo vorrei perché non sono quando non ci sei  e resto solo coi pensieri miei, ed io  Vorrei con te da solo sempre viaggiare scoprire quello che intorno c' è da scoprire  per raccontarti e poi farmi raccontare il senso d' un rabbuiarsi o del tuo gioire  vorrei tornare nei posti dove son stato spiegarti di quanto tutto sia poi diverso  poter farmi da te spiegare cos' è cambiato e quale sapore nuovo abbia l' universo.  Vedere di nuovo Istanbul o Barcellona o il mare di una remota spiaggia cubana  o un gregge dell' Appennino dove risuona fra gli alberi un' usata e semplice tramontana  e lo vorrei perché non sono quando non ci sei  e resto solo coi pensieri miei, ed io   Vorrei restare per sempre in un posto solo per ascoltare il suono del tuo parlare  e guardare stupito il lancio, la grazia, il volo impliciti dentro al semplice tuo camminare  e restare in silenzio al suono della tua voce o parlare parlare, parlare, parlarmi addosso  dimenticando il tempo troppo veloce o nascondere in due sciocchezze che son commosso.  Vorrei cantare il canto delle tue mani giocare con te un eterno gioco proibito  che l' oggi restasse oggi senza domani o domani potesse tendere all' infinito  e lo vorrei perché non sono quando non ci sei  e resto solo coi pensieri miei, ed io 
E cade la pioggia  E cambia ogni cosa  La morte e la vita  Non cambiano mai  L' inverno è tornato  L' estate è finita  La morte e la vita  Rimangono uguali.  La morte e la vita  rimangono uguali.  Per fare un uomo  Ci vogliono vent' anni  Per fare un bimbo  Un' ora d' amore  Per una vita  Migliaia di ore  Per il dolore  È abbastanza un minuto.  Per il dolore  È abbastanza un minuto.  E verrà il tempo  Di dire parole  Quando la vita  Una vita darà  E verrà il tempo  Di fare l' amore  Quando l' inverno  Più a nord se ne andrà.  Poi andremo via  Come fanno gli uccelli  Che dove vanno  Nessuno lo sa  Ma verrà il tempo  E quel cielo vedremo  Quando l' inverno  Dal nord tornerà.  Quando l' inverno  Dal nord tornerà  E cade la pioggia  E cambia ogni cosa  La morte e la vita  Non cambiano mai  L' estate è passata  L' inverno è alle porte  La vita e la morte  Rimangono uguali.  La vita e la morte  Rimangono uguali 